32

· Ι, 20 Caecubum et prelo domitam Caleno
Tu bibes uvam, mea nec Falernae
Temperant vites neque Formiani
Pocula colles.

Obscure dictum esse non Falernae vites mea tem-
perant pocula hoc sensu: Vinum quod ego, aqua mix·
tum, bibere soleo non magni pretii (sed quotidianum et
prope fundum meum natum) est, quis neget? Minime tamen
cum Peerlkampio' totum carmen Horatio abiudicem. Ex uno
enim vocabulo temperant, quod optimo iure Peerlkam—
pius improbat, ego, quamvis absurda mea de¹ eo videri
possit sententia, Horatium auctorem agnosco. Nam ad illud
utcunque explicandum defendendumque iisdem fere opus est
ambagibus quibus viri docti in versibus (Ι, 31):

Premant Calena falce quibus dedit
Fortuna vitem, dives et aureis
Mercator exsiccet culullis
Vina Syra reparata merce.

ad vocabulum exsiccet probandum uti solent. Et quoniam
semel de vino epulisque agimus, in mentem tibi, Lector,
revoca illud vigiles lucernas perfer in lucem,
quod quin hoc sensu positum sit: „noli simulatque nox
ceciderit domum, ut soles, reverti3 quin potius tenebras
pellamus lucernis et sic ad solis ortum strenue bibamus
et iocemur'' equidem minime dubito. Conferatur denique
quod IV, 12 legitur. Virgilium quendam, mercatorem (ut
aiunt nonnulli), iocose ad epulas invitat Horatius: ver enim
quod iam inierit, bibendi tempus esse sed vinum egre-
gium, quod anxie in cella condiderit, se non esse promptu-
rum nisi ea conditione ut amicus nardum praestantissimum

 

ἐ

