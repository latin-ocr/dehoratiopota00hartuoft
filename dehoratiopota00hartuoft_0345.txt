129

Kornius ista diversis temporibus a diversis haud ita bene disposita
esse, minus mihi accurate dictum videtur. Nihil enim in hisce:

In quo desinimus, quo sacri currimus amnes,

Huc ades atque audi placidus, Neptune, precantem.

Huic ego quam porto nocui, si mitis et aequus,

Si pater Hippodamas aut si minus impius esset,

Debuit illius misereri, ignoscere nobis,
vel in his:

Oui quondam tellus clausa est feritate paterna,

Hanc quoque complectar. Movit caput aequoreus rex

Concussitque suis omnes assensibus undas.

Extimuit nymphe: nabat tamen. Ipse natantis

Pectora tangebam trepido salientia motu

Dumque ea contrecto, totum durescere sensi

Corpus et inductis condi praecordia terris,
video quod Ovidio plane sit indignum, sed multa quae ab alio
scribi potuisse non credam. Hic quoque evenisse aliquid non
diversum ab ea re suspicor, de qua ad I, 544 egimus. Versus
sat multos huic loco aptos raptim, labore egregie procedente, in
chartam poeta coniecerat, sed nondum secum statuerat quos illorum
retineret, quos abiiceret: aliquos esse abiiciendos constabat tamen.
Exemplar autem nondum expurgatum in manus amicorum per-
venerat. In editionibus nostris omnia ista ferri non possunt,
nam, quod rectissime observat Ehwaldus, versus qui a dum
loquor incipit statim ipsam orationem directam debet excipere,
recteque statuisse illos censeo qui sic ediderint:

Excepi nantemque ferens „o proxima mundi

Regna vagae’' dixi „sortite tridentifer undae,

Affer opem, mersaeque, precor, feritate paterna

Da, Neptune, locum; vel sit locus ipsa licebit.''

Dum loquor e. q. s.
Si quis tamen mea spreta sententia de interpolatore hic cogitare
mavult, huic ego adversario ultro affero argumentum, fortasse
non leve. simillimus est hic locus illi 0 libro I de quo modo
dicebam: utrobique undarum numen imploratur. Non ergo sine
veri specie quadam contendere possit aliquis eundem utrobique
teneri falsarium, quem eiusmodi praesertim exornare locos iuvaret.
At mihi contra opem fert conditio versuum 651-656, sicut in

9

