166

dicit poe’ta? Cantabit. εὖ γε. Quid cantabit? Carmen Veneris,
opinor, Amorisque plenum. Non satis hoc poetae: accurate
ei argumentum indicat: cantandum erit de Penelope et Circe.
Cur? quaeso. Quoniam illae olim unum virum amabant . . .
quemadmodum nunc unam Tyndaridem duo depereunt viri:
poe'ta et Cyrus, protervus puer, quem illa, quia admodum
saevus est et ζηλότυπος, effugit, ni mirum utin poetae Sabino
requiescat. „Hic enim'’ poeta ait:

Hic in reducta valle Caniculae
Vitabis aestus et fide Teia
Dices laborantes in uno
Penelopen vitreamque Circen.

Non, hercle, sponte huc puella venit sed vi coacta.

De vino epulisque etiam carmine Π, 11 sermo est. „Vita
brevis est’', sic amicum alloquitur Horatius, „mox abit
iuventus ceditque senectuti, quae quidquid est ioci gaudiique
aufert. Nos ergo dum licet hilariter vivamus et laetum simul
celebremus convivium'’. Vides argumentum non longe peti·
tum sententiamque satis pervulgatam. Lepide tamen omnia
enuntiavit Horatius, in verborum delectu felicissimus fuit,
vivide coenae apparatus describitur, sed simulatque puellae
mentio est facienda ridicule haeret titubatque poeta. „Quis” ait

 

Quis devium scortum eliciat domo
Lyden?

Non poterat κυνικώτερον psaltriam appellare quam sic „devium
scortum''. Et quum duo amici genio indulgent unum invi-
tare „scortum” id quidem, hercle, nimis „poscentis aevi
pauca'' est. Quodsi plane sentire cupis quam sit istud de
Lyde scorto plebeium et rusticum, auctor tibi sum, Lector,

 

