114

Cuncta tuus sepelivit amor, nec femina post te
Ulla dedit collo dulcia vincla meo.

Et admonet me prior ille locus recentioris multo carminis,
quod hic praeterire non possum. Anno nostri saeculi 64
carmen quoddam Goethii e tenebris protractum est, in qui-
bus latebat antea3 titulum habet „das Tagebuch’' estque
eiusmodi ut censores severiores quam prudentiores graviter
reprehendere possint3 sed qui solam vim poeticam in car-
mine spectat, illi non potest non egregium videri. Ansam
illius faciendi sibi hos dedisse Tibullianos versus ipse poeta
declarat (I, 5, 39 sq.):

Saepe aliam tenui, sed iam quum gaudia adirem
Admonuit dominae deseruitque Venus,

illos enim suis versibus praemittit. Est autem, ut dicebam,
egregium carmen plenumque ardoris, ergo licet in fronte
Tibullianos habeat versus, multo magis Propertium quam ,
Tibullum lectori in mentem vocat. Neque mirum id est:
illius enim ignes Germanum poetam inflammarunt: ipse
hoc epistola, quam 28 Nov. 1798 ad Knebelium misit, ut
pro Propertii carminibus ab illo in Germanicum sermonem
conversis gratias ageret, his testatur verbis:

„Ich habe den grossten Theil der Elegien wieder ge—
lesen, und sie haben eine Erschiitterung in meiner
Natur hervorgebracht, wie es Werke dieser Art zu thun
pflegen, eine Lust etwas Aehnliches hervorzubringen‚
und die ich vermeiden musste, weil ich gegenwartig
freilich ganz andere Dinge vorhabe.'’

(Schillers und Goethes Briefe; Berlin, 1870, p. 335).
Prae Cynthia divitias contemnit poeta (I, 14, 15 sq.):

 

