 

25

Desierat Galatea loqui, coetuque soluto
Discedunt placidisque natant Nereides undis.
Scylla redit.
Si tantummodo sermonis Latini rationem habeas, verba „Scylla
redit'' significare dicas: „ad Galateam redit Scylla, quae aut
apud illam habitabat sed aliquantisper afuerat aut paulo ante
semel saepiusve ad eam venerat.’' Conferatur, ut ex ingenti
exemplorum copia unum afferam, quod verbi illius usum prae-
clare illustret, II, 697 sq.:
Simulat Iove natus abire,
Mox redit.
Sed sic totam perturbes narrationem. Nam ex illa lucide apparet
hoc voluisse poetam: „Scylla relictis nymphis, ad quas perfu-
gerat, domum suam repetit'' sed sic illud enuntiat ut tantum
non vitiosus nascatur sermo. Et praeterea ubi illa Scyllae domus
fuerit narrare omisit.
924 sq. In piscem quomodo sit conversus narraturus sic in-
cipit Glaucus:
Sunt viridi prato confinia litora, quorum
Altera pars undis, pars altera cingitur herbis.
Sic Kornius edidit. In codice M est:
Altera pars fundit, pars altera fungitur herbis.
Quin fundit recte sit correctum in undis dubitari nequit. Pro
funqitur quidquid legeris, sive cum Kornio emitur, sive cum
Merkelio funditur (quod quam sit absurdum quivis sentit),
habebis aliquid quod prave sit enuntiatum.
Sequitur:
Quas neque cornigerae morsu laesere iuvencae,
Nec placidae carpsistis oves.
Omnino saepe anastrophae figura abutitur Ovidius ‚ sed nusquam
ineptius quam hic. ne illo quidem loco quem merito damnant
omnes, qui quid poetam deceat quid non paulo accuratius exa-
minant I, 438:
Illa (Terra) quidem nollet, sed te quoque, maxime
Tum genuit. [Python,
957 sqq. Narrationem suam sic claudit Glaucus:
Hactenus haec memini, nec mens mea cetera sensit.
Quae postquam rediit, alium me corpore toto -

