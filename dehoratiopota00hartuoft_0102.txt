94

Cur, quaeso. An propter nomina illorum qui, antequam
ad deos reciperentur, in terris mortalium instar vixerunt?
At si speciem Horatianae imitationis tamquam grave crimen
vitare voluisset Curtius, tamen non poterat alios nominare
neque eosdem alio nomine. An quod pro Castor et Pol-
lux alter habet cum Polluce Castor, alter cum Cas-
tore Pollux? Nam quae apud Curtium mox (§ 11)
’ sequuntur:

Ne Herculem quidem et Patrem Liberum prius dicatos
deos quam vicissent secum viventium invidiam,

eorum argumentum a versu Horatiano quem citavimus plane
est alienum,

Vidimus ergo quae hucusque attulimus (et sunt ni fallor
omnia quae Hertzii industria collegit, sanum iudicium pro-
bavit) quam sint pauca, quam incerta, qnam levia. Hoc
unum constat suos sibi habuisse amicos familiaresque Hora-
tium, illosque interdum inter pocula eius laudasse carmina,
satiras etiam epistola ab Augusto esse probatas. Sed quis
haec unquam negavit? Quis praeterea nescit iubente Augusto
carmen saeculare compositum et quartum librum carminum
additum ab Hforatio? Sed principis de arte poetica iudicium
nescio an haud magni sit faciendum. A viris autem literatis,
scriptoribus, poetis Horatio aequalibus supparibusve consulto,
sive propter invidiam, sive quod eum contemnerent, de eo
sileri haud affirmaverim. Vetus aliquis scriptor quo consilio
aliquid dicat sciri potest, quo consilio omittat aliquid nemo
unquam dixerit. Mihi ergo si eorum, quae hucusque dispu-
tavi, summa quaedam esset conficienda, his verbis senten-
tiam meam comprehenderem: Sat diu post mortem in ore*
hominum doctorum esse coepit Horatius, sive, ut locutione

magis etiam nostrae aetatis hominibus perspicua utar „popu-

