132

ipsa poenitentia eximii fit poetae gaudii causa. Lege mihi
praeclaram illam Lygdami servi interrogationem (IV, 5):
nihil in literis Latinis exstare praestantius affirmarem, nisi
haberemus epistolam illam, quam ad puellam die eius natali
misit Propertius (IV, 9): aurum est illud purum putum, vel
si quid auro pretiosius.

Ut ergo tandem huius disputationis summam conficiam:
Propertii de Cynthia elegiae ex ipsa vita sumptae sunt:
non dico omnia sic ut ille describit gesta esse, non nego
multa ab ipso esse afficta poeta3 minime vero infitior aliquot
illum flosculis pridem inventis sua exornasse carmina3 sed
tamen in illis spirant omnia vivuntque. Quodsi quis roget
quae causa sit cur Horatii non solum nullum a Propertio
citetur vocabulum, sed etiam ipsum nomen de industria
taceri videatur (casu enim factum esse ut eo loco, ubi tot
enumerantur poetae (111, 32), silentio praetereatur Horatius
vix tibi persuadeas), nihil aliud respondere possim quam
hoc: tam ipsa natura et indole inter se Propertius et Hora-
tius diversi sunt, ut illi hunc vix poetam visum esse haud
sit incredibile. Nam quae esset Propertii poesis erotica iam
vidimus, Horatii vero. .. sed priusquam ad illam transea-
mus paucae etiam de Propertio interficiendae sunt observa-
tiunculae.

