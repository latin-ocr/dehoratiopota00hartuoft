 

59

stinctum bellum est ut libere sententiam de eo dicere pos-
sis.’' Sed eiusmodi periculum si Horatius indicare voluisset,
hanc addidisset admonitionem: „Noli illud tangere argu-
mentum3 quin potius tragoedias scribere perge: illae tibi
molestiarum nil parere possunt.'' Nunc vero contrarium
sequi videtur-3 videtur, aio, nam poetae non contigit ut
verba inveniret, quae simul metro apta et perspicua essent.

Vs. 9. Paulum severae Musa tragoediae desit
theatris. Si ergo Pollio tragoediam paulisper omittit et
interea historiam scribit, per illud tempus totane tragoedia
vacat? Planene tum tragoediae Musa abest? Urbana et
venusta ea nonnullis videtur locutio, mihi absurdissima.
Idem et Peerlkampio visum, qui, ne poe'ta ineptiret, ea verba
sic esse inffirpretanda suspicatus est ut sermo esset de
Histpriae Musa: bella enim civilia tragicam rem esse et
Pollionem tumido usum esse scribendi genere, eodem quo
Theopompum, de quo Plutarchus: ὡς γράφει καὶ τραγῳδεῖ
Θεόπομπος. Acutissimi‚ hercle, viri suspicio, minime tamen,
ut opinor, probabilis.

Ubi publicas res ordinaris. Non potest alius ho-
rum esse verborum sensus quam hic: ubi historiae Populi
Romani partem ordine pertractaveris. At quis unquam, cui
non metri difficultas bene loquendi facultatem ademisset, sic
est locutus? (Alterum locum ubi ad istud verbum ordi-
nandi confugere cogitur Horatius supra attuli.)

Vs. 13. Insigne maestis praesidium reis
Et consulenti Pollio curiae,
¹ Cui laurus aeternos honores
Delmatico peperit triumpho.

Omnes hae Pollionis laudes recte et iure hic locum suum
obtinerent si praecederet aliquid in hunc modum: „Dum

