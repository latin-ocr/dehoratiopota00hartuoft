CAPUT QUINTUM.

Propertio ergo elegias suas scribenti frequenter ante oculos
et in mente fuisse Horatii varii generis carmina multi viri
occasione oblata docuerunt, et ita se rem habere Hertzius
quoque pro certo statuit, illius, credo, qui primus argumenta
collegit permotus auctoritate. Nam si ipse locos qui ad eam
sententiam defendendam allati sunt denuo examinasset, ut
est vir sani sobriique iudicii, aut in risum erupisset aut
graviter esset indignatus totam philologorum . domum sic
unius implicari potuisse erroribus. Hoc enim, quamvis mihi
diffidere soleam, declarare et edicere non dubito Propertium
amores suos cantantem de Horatio nunquam cogitasse, nulÎ‡
lius esse pretii argumenta quibus contrarium probari videa-
tur, locis, qui ex utroque poeta saepe inter se componantur
ne levissimam quidem esse similitudinem cognationisve um-
bram. Videamus singula.

Hoc erat in primis quod me gaudere iubebas?

His verbis elegiam III, 19 orditur Propertius, qua puellam
alloquitur, quae postquam per breve tempus sua gaudia uni
servavit poetae, iam alias quaerere videatur conditiones. Est

