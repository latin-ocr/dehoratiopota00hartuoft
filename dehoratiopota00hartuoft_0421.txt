 

37

lejo. Et laudat illam coniecturam Ruhnkenius defenditque hoc ν
e Cicerone (in Pisonem 17) loco afferendo: „ille gurges atque
helluo, natus abdomini suo, non laudi ac gloriae.” Quasi vero
ulla hic sit mutatione opus. Rogat enim Parmeno: „hominemne
ex homine an beluam ex belua natum dicas ‘?''

Sequitur (VS. 460): „ubi vis, non moror.’' Thraso haec nunc
loquitur in editionibus. Quanto prudentius Thaidi illa dat

NJ Daceria. Etenim ut Thaidem ad coenam secum duceret miles
bss venit: illa nunc se paratam esse declarat.

w

Hic ex angulo suo prodit Parmeno Thaidemque alloquitur.
Cui illa (vs. 462): „Ehem Parmeno, bene fecisti.'’ Annotat
Scholiasta: „Quid bene fecit Parmeno, an quasi perturbata haec
loquitur, etiam de nihilo blandiens, utpote meretrix et faceta ‘?’'
Haud male: nescit enim Thais quid dicat, ergo profert aliquod
dictum urbanum quod nullam vim habeat, et eiusmodi dicto-
rum plenum habet illa armarium. Cf. p. 10 ad vs. 95. ¹)

Abire cum Thaide gestientem Parmeno alloquitur (vs. 466 sq.) ε

Quaeso hercle ut liceat, pace quod fiat tua,

Dare huic quae volumus, convenire et conloqui.
Displicet hoc: tres infinitivi et et ultimo additum. Sed quo
modo vitium tollam nescio. Non inepte Scholiasta annotat:
„sic pronuntiandum est ut quasi dicat: liceat per te, miles,
quod etiam inter hostes et in bello licet.'’ Certe acerba in
Parmenonis verbis inest derisio.

Tum miles (vs. 468):

Perpulchra credo dona aut nostri similia

Et Parmeno: „Res indicabit.’' Tum statim ad eos qui in
domini sunt aedibus:

Heus, iubete istos foras
Exire, quos iussi, ocius.

 

ι) Ad similem locum (Phorm. 1005) Scholiasta annotat: „Feminarum oratio etsi
non blanditur blanda est.”

