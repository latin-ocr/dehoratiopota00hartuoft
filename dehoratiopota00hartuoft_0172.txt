164

desine” nullus iam mari ignive locus est. Et vel sic pones
ita accipiendum est ut imperativi vim habeat, quod vix
credibile. Si vero, quod dicit Porphyrio (iniuria, ut Luciano
Miiller videtur) eadem haec est puella atque Tyndaris, de
qua in sequenti carmine agitur, revera versus fecit. De Tyn-
daride enim legimus (18 sqq.): ·

fide Teia
Dices laborantes in uno
Penelopen vitreamque Circen.

Ergone sic fortasse prima erit explicanda stropha: „iambis,
quos ego in te scribere soleo, ita demum finem facere
poteris, si tua ad illos responsa, quae iam scribere coepisti,
in mare vel in ignem conieceris'’? Hoc saltem recte dici
potest: „iambis modum ponere flammis vel mari.” Sed quo-
cunque te verteris, nunquam habebis carmen cuius argu-
mentum ex ipsa poetae vita sumptum videatur.

Quod autem toties iam dixi simulasse poetam amores
suos de quibus versus faceret, hoc eo vel maxime fit per-
spicuum quod saepissime puellarum, quas se amare dicit,
mentionem iniicit in carminibus argumenti diversissimi: de
iis ergo loquitur non ut veros animi expromat sensus, sed
quod earum nomina metro sunt aptissima, erg-oque versibus
aliquot de illis interserendis facile iusta effici strophafflomt
„Qui sceleris purus vixit” ait carmine nobili 1, 221>„illi
armis telisque opus non est3 ipse hoc sum expertiri iner-
mem enim me fugit leo saevissimus. Factum hoc est quum
in silva Sabina ambulans solito longius a domo aberrabam
et mecum, nullius mihi periculi conscius, Lalagen cantabam?
Hactenus omnia recte procedunt, sed ne credamus ullam
unquam Lalagen poetae dilectam fuisse· ipse efficit Sic
enim pergit:

 

