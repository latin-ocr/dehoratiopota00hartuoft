 

157

disciplina, sed homini levi atque infido, qui iustam uxorem
prae pellice negligit illamque ergo peccare tantum non cogit.

111, 11. Ε variis pannis hoc consutum carmen est: laudes
enim Mercurii cum Danaidum poenis coniunguntur. Quo-
modo? quaeris. Dicam quamvis incredibilis res sit. Mercu-
rium alloquitur Horatius et quae eius egregie facta a poetis
tradita sunt omnia ordine enumerat. Hac in re quinque
consumptis strophis deum satis iam laudatum precatur ut
Lyden, pulchram puellam sed ,obstinatam’ mollire conetur.
Audio, est enim Mercurius deorum nuntius, et sunt in
deorum tutela poetae, poetae ergo ad puellam perferat verba.
Sed quo ei in allocutione ad Lyden utendum erit argu-
mento? Accurate mandata deo homo dat: narrabit Mercu-
rius de Danai filiabus quae maritos occiderunt, praesertim
tamen de una illarum quae patris imperii immemor cum
suo periculo salutem marito attulit. Quid haec omnia ad
Lyden? An Hypermnestrae eam exemplum adhortabitur ut
et ipsa tam bene de marito mereatur? At est etiam „cruda
marito'’ et hoc imprimis agendum est ut amantium precibus
aurem praebeat. An ceterarum Danaidum poenae illam a
scelere revocabunt? At nihil commisit vel commissura puel-
lula est quare cum scelestis illis comparetur mulieribus.
Vides iam, ut opinor, quam tenui vel potius nullo filo Lyde
cetero sit annexa carmini, neque admodum de ea sollicitum
fuisse poetam qui eam tanta doctrinae mythologicae mole
obrueret. Multis autem viris doctis praeeunte Peerlkampio
nimis absurdum hoc carmen visum est quam ut sic ab
Horatio scriptum crederent. Alii ergo tentarunt alia. Elegan-
tissime Lehrsius versus 17—20 et 25—28 expulit et pro
manent (vs. 29) legit luunt, quo facto sat laudabile
nascitur carmen, cuius hoc fere est argumentum: „Mercuri!
lyra tua permulcere et mollire Lyden tenta, quae nunc

