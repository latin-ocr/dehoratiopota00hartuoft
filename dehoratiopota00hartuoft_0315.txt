 

 

99

487 Qualescunque manus ad caelum et sidera tollit3
Ing-ratumque Iovem, nequeat cum dicere, sentit.
Vitium latere suspicor in isto ad eaelum et sidera, quod nimis
verbosum est. Etiam Kornio et Ehwaldo hic suboluisse aliquid
videtur, cum post tollit ne virgulam quidem ponant. Sed sic

certe locum non emendant.

512 sq. Ad Oceanum Tethynque se confert Iuno eosque sic

alloquitur:

Quaeritis, aetheriis quare regina deorum

Sedibus huc adsim.
Annotant editores recte Latine dici hue adesse, quod nemo negabit.
Sed ablativi aetheriis sedibus rationem explicare negligunt. Mihi
vehementer arridet lectio codicis M absim, ut sit: huc ve'nerim
a sedibus aetheriis.

600 De perfidia Coronidis sibi amatae edocetur Apollo
Laurea delapsa est audito crimine amantis.
Sic codices, sed plane necessaria est Heinsii emendatio amanti.

610 Coronis telo Apollinis percussa pauca lamentatur:
Hactenus, et pariter vitam cum sanguine fudit.
Hic est aptissimus finis narrationis de puellae morte. Sed ad-
ditur etiam versus ineptissimus, quem delere non dubitaverim:
Corpus inane animae frigus letale secutum est ¹).
Nihilo praestat hic versus illi quem paulo ante omnes editores
omittunt. Post versum enim 555 (Pallas Erichthonium)
Clauserat Actaeo texta de vimine cista

ν 555 Virginibusque tribus gemino de Cecrope natis
Et legem dederat, sua ne secreta viderent.

in margine codicum M et λ legitur etiam:

 

e coniectura Heinsii, quae quamquam primo aspectu venustissima est, tamen est
falsissima: Luna enim dici potest splendidior quam Lucifer, non omnino praestantior
(i. e. pulchrior). Rectissime ergo Ehwaldus revocavit ab exilio traditam lectionem:
oquanto quam Lucifer aurea Phoebe'’‚ sonum ingratum quanto quam non vitans.
1) Eiusdem esse suspicor cui debemus versum, quem merito damnant omnes VI, 294:
Oraque compressit, nisi postquam spiritus ibat
aut certe ex eadem schola poetae.

