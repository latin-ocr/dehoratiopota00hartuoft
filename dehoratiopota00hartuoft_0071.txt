 

63

ergo ipsius in bello civili partes fuerunt? Nonne simul cum
Romanis ingens Afrorum multitudo cecidit; nonne rex Iuba
acerrime causam Pompeianam defendit?

Quis non Latino sanguine pinguior
Campus sepulcris impia proelia
Testatur auditumque Medis
Hesperiae sonitum ruinae?

Qui gurges aut quae flumina lugubris
Ignara belli? Quod mare Dauniae
Non decoloravere caedes ‘t’
Quae caret ora cruore nostro?

De imperii Romani interitu sermonem esse putes. Quis
enim alius esse potest versuum sanguinis cruorisque pleno-
rum sensus, quum praesertim in illis etiam haec inveniantur
verba Hesperiae sonitum ruinae? Quid post illud
cuncta terrarum subacta ineptius excogitari potuit
quam strophae tam lugubres et lacrimosae? Sed, quod ad
sanguinem illum pertinet, ubinam historiae suae finem fac-
turus est Pollio, vel potius facturum eum fingit Horatius?
Satis perspicua res est. Tria enim in ipso carmine leguntur
quae certa sunt chronologiae indicia: cuncta terrarum
subacta, Africa et atrocem animum Catonis.
Haec omnia ad Caesaris cum Pompeio eiusque legatis, amicis,
sociis proelia pertinent. Ergo ubi Caesaris omnes adversa-
rios profligatos ipsumque imperium firmum et stabile nactum
narraverit nil amplius addet Pollio. At de sanguine Romano
a Romanis profuso tot lamentatur versibus poeta: ergone
Caesaris victoria et imperium tristissimae illi rei modum
statuerunt? Haud opinor. Post enim Caesarem occisum
denuo fraternus sanguis fluxit, vel potius tum demum fluere

