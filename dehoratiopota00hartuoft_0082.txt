74*

§.QLSQBJ Horatius lectorum manibus tereretur ut potius
neglectus iaceret. Nunc fere eontrarium viris doctis videtur:
in quavis enim de Horatii* commentatione, in quovis de
literis Romanis libro aequales supparesque Horatio poetas
innumeris propemodum librorum suorum locis illum ante
oculos habuisse legimus. Quae quamquam sententia a sum-
mis in nostra arte viris firmiter defendi solet, tamen Meier-
ottonem multo propius a vero afuisse censeo atque declaro.
Iure ergo a me lectores postulant ut hanc opinionem argu-
mentis stabiliam, sed magnus eius rei est ambitus et‘longus
difficilisque labor. In partes igitur aliquot materies dividenda
mihi est; de singulis singulatim dicam, lectorum commodo
quantum potero consulam. Atque initium faciam a Virgilio,
quem iampridem viri. docti qui hanc quaestionem illustrare
conati sunt in partes vocarunt.

Primi Horatii editores sedulo Virgilii locos adduxe-
runt quibus Horatius illustrari posset; diligentia superavit
priores omnes Bentleius, ad sententiam suam de versibus
adulterinis stabiliendam illorum a Virgilio praebitam esse
materiem saepe versu aliquo allato contendit Peerlkampiu83
postremo quidquid {Ei censum venire posset accuratissime
collegit Henricus Diintzer in Fleckeiseni Annalibus vol.
XCIX, p. 313 sqq. Qui licet interdum nimius fuerit, tamen
Horatium permulta Virgilio debere quis neget? Quis non
viro docto qui illa omnia sub unum dederit conspectum ex
animi sententia gratias agat? Eo autem non contenti alii
duas insuper res excogitarunt in quibus omnes doctrinae
acuminisque sui vires collocarent. Quas quamquam multis
iam probarunt, mihi nihil unquam magis incredibile visum
est. Cuiusmodi sint iam exponam. Inter Virgilii Georgicon
libros omnes et primam Horatii primi libri satiram rationem
quandam intercedere statuunt, ducti, ni fallor, hoc versu:

705

   

ἐ

