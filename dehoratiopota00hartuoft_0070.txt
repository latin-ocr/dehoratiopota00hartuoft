62

nuntios qui Caesarem certiorem faciant totum orbem terra-
rum iam esse subactum? Sed quo illud praeter atrocem
animum Catonis vertamus? An nuntiorum unus, quem—
admodum in fabulis fit Euripideis, suprema Catonis verba
referet et quanta se ille constantia percusserit narrabit?
Vel sic tamen — et est ut vides explicatio sat longe arces-
sita —— istud praeter atrocem animum Catonis con-
torte, obscure, ambigue dictum est pro: „Catonem‚ quum
iam totus orbis terrarum subactus esset, tamen et verbis et
morte invictum testantem animum''.

25-28 Iuno et deorum quisquis amicior
Afris inulta cesserat impotens
Tellure, victorum nepotes
Rettulit inferias Iugurthae.

„Iugurtha” docti commentatores aiunt „de industria hic
a poeta nominatur: noluit Carthagini dicere vel Hanni-
bali, quoniam eo tempore Iugurthini belli memoria multo
erat recentior apud Romanos quam Carthaginiensis'’. Nullam
unquam vidi annotationem qua magis aperte dissimularetur
id quod dicendum erat. An serio quisquam credere potest
ullum unquam Romanum ullo tempore Carthaginis et Hanni-
balis esse oblitum? vivebant, ut opinor, ea nomina quamdiu
stetit imperium Romanum3 et etiam plane indocti illa sem-
per in ore habebant3 sed facile fieri potuit ut mox unus
et alter in literis parum versatus quis Iugurtha fuisset
nesciret. Quin potius confiteamur, id quod obtegi doctis
commentis nunquam poterit, ideo hic Iugurtham positum
esse quia metrum Hannibalem et Carthaginem non admitte-
bat. Sed tota ista Africae commemoratio quorsum hic iniicitur Ρ
Hoccine Africae solatium fuit pristinae cladis a Romanis
acceptae quod sua terra Romano maderet sanguine? Nullaene

 

