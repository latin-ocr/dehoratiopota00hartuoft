 

40

chiridio iunctae, ita in metamorphoses suas transtulit. Semper
et ubique sic eum egisse neque constat neque credibile est.
Restat ergo ut quomodo fontibus illis usus sit Ovidius quae-
ramus. Est autem ea quaestio ex illarum numero quas obiter
tractare non videatur nefas. Certe priusquam qua ratione auctores
suos in suum usum converterit Ovidius diligenter accurateque
investigemus, utile est „a priori ratiocinari’', ut dialecticorum
filii loquuntur. Quod qui in tempore facere neglexit interdum
nimio colligendi studio et nimio disputandi acumine abreptus
ad eam rem credendam adducitur, quam veram esse non posse
multo ante pro certo scire potuerit. Dabo huius rei luculentum
exemplum. Non ita multi anni sunt cum in patria nostra cer-
tatim viri docti nonnulli quid literae nostrae Senecae tragico
deberent quaerebant. Tandem aliquando Vondelium mirum quan-
tum a Seneca sumpsisse utroque poeta cum pulvisculo excusso
pronuntiarunt omnes. Sed non fecerunt id quod ante omnia esset
faciendum, ut ipsa utriusque poetae quae esset indoles statuerent.
Quod si fecissent, nihil esse vidissent quod tantopere Senecam
insigniret et a cetero poetarum populo seiungeret quam mirum
illud sententiolarum brevium acutarum subobscurarum artificium,
quibus et aliae multae res et hominum miseriae atque fatum
acerbum ita depingerentur ut non possent legentes non vehe-
menter eius oratione commoveri ; simulque intellexissent hoc
artificium imitari posse neminem qui non satis bene Latine
sciret; Vondelium autem in sermone Latino adeo fuisse hospi·

tem ut, quo quid praeclarius a Seneca dictum esset, eo absur— “

dius illud interpretatione sua corrumperet atque pessumdaret,
ergo quamvis multa Vondelio cum Seneca sint communia, quod
ad eas res pertineat, quibus vera alicuius poetae contineatur
natura, nullam inter hosce poetas intercedere rationem ¹).

In nostra ergo quaestione ante omnia quaerendum videtur
quae indoles sit Ovidii: sic optime cognoscemus quo modo ab
eo consultos esse auctores illos sit verisimile.

Ipsius Ovidii aetate nulla laus erat quam diligentius studio-
siusque appetebant poetae quam doctrinam docti videri volebant,
doctos inter se appellitabant. Et quo sensu tunc illa vox acci-

 

1) Vide diarium vernaculum c. t. Los en Vaet Nieuwe Serie, le Jaargang 1894.

...1 μ.. &eandam mam τ’· ⁴

 

