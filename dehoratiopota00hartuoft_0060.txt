52

N on, si priores Maeonius tenet
Sedes Homerus, Pindaricae latent
Ceaeque et Alcaei minaces
Stesichorique graves Camenae,

Nec siquid olim lusit Anacreon
’ Delevit aetas3 spirat adhuc amor
Vivuntque commissi calores
Aeoliae fidibus puellae.

Vides hactenus artissimo omnia cohaerere vinculo. Quid
autem sequitur? Quatuor strophis continuis hanc defendit
sententiam poeta: „Res quas Homerus narravit non suntin
suo genere antiquissimae, sed quae illas aetate antecedunt
oblivionis nocte premuntur, quia vate caruerunt’' Huic
autem sententiae quis locus post priorem illam de lyricis
poetis non prae Homero contemnendis? Et cuiusmodi sunt
argumenta quibus confirmatur? Dicam aperte: absurdissima
et eiusmodi ut nullo negotio infirmari et perverti possint.
Persequamur singula.

„Non prima adultera fuit Helena.’' At enim quae de ea
narrat Homerus non eiusmodi sunt ut praesertim culpam
eius et male f actum in clara ponere luce velle videatur:
de bello ob eam gesto narrat, de ipsa raro loquitur, neque
tamquam de adultera sed tamquam dignissimo tanti certa*
minis pretio. Sed hoc mittamus. Nonne tota illa adulterae
mentio inepte in hac enumeratione ponitur? Exemplis enim
demonstraturus est poeta egregios viros qui ante Home-
rum vixerint posteris notos esse non potuisse quia laudes
eorum a nullo poeta essent celebratae.

„Non Teucer'' primus „tela Cydonio direxit arcu.’' Lu-
benter cred0, sed quid tum? Ergone qui ante Teucrum
egregii fuerunt sagittarii noti iam non sunt? Immo vero

 

