23

Rura petunt. Epiros ab his regnataque vati

Buthrotos Phrygio simulataque Troia tenetur.
Epiros ab his tenetur: quis non putet verborum illorum hunc
sensum esse: „a Phaeacibus tenetur, i. e. habitatur Epirus.''
Quod tamen poetam noluisse res ipsa clamat: plane enim istud
a veritate abhorret, neque, si poeta tam impudenter mentiri
voluisset ut Phaeacas incolas diceret Epiri, quidquam profecisset:
nihil enim aliud hic spectabat quam ut sibi transitum pararet
ad sequentia. Ergo dubium non est quin isto Epiros ab his
tenetur hoc significetur: „post hos (Phaeacas) naves Aeneae ap·
pelluntur ad Epirum.'' Quid aliud est suo ipsum sermoni vim
facere nisi hoc est?

750 De Acide formosissimo adolescentulo, cuius amore quon-

dam arserit, sic incipit narrare Galatea:

Acis erat, Fauno nymphaque Symaethide cretus,

Magna quidem patrisque sui matrisque voluptas,

Nostra tamen maior. Nam me sibi iunxerat uni.

Hactenus omnia optime procedunt, et sunt luce clariora. Sed

videamus quid addat nympha ad amatorem suum laudandum:

Pulcher et octonis iterum natalibus actis

Signarat teneras molli lanugine malas.

Parum abfuit quin horum versuum alterum delendum esse ¹

declararem, sed repressi me, intelligens illo expuncto priorem
pendere et tantum non sensu carere. Restat ergo ut ipse Acis
suas malas lanugine signasse dicatur, quod tum demum sermonis
Latini naturae convenienter dictum erit, si rem quam maxime
fingemus ridiculam: barbulam falsam agglutinasse malis suis
puerum.
797 Multis aliis versibus Galateae formam laudans inducitur

Cyclops et hisce:

Lucidior glacie, matura dulcior uva,

Mollior et cygni plumis et lacte coacto.
Hinc de eiusdem Galatea-e crudelitate queri sic incipit:

Saevior indomitis eadem Galatea iuvencis,
sed questibus suis praemittit etiam aliquid quod inter laudem
et vituperationem quodammodo medium teneat:

Et, si non fugias, riguo formosior horto,
quod ineptissimum esse nemo negabit. Nisi enim nostro arbitrio

