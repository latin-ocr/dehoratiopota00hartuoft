140

vertendi et verrendi verbis confusis vide doctam Bur-
manni annotationem.
Lib. IV el. 21 his incipit versibus:

Magnum iter ad doctas proficisci cogor Athenas,
Ut me longa gravi solvat amore via.

Crescit enim assidue spectanti cura puellae:
Ipse alimenta sibi maxima praebet amor.

Sic vulgo leguntur. Baehrensius pro spectanti edidit
spectando atque illud e prava emendatione natum censet:
in codice enim N esse spectandi, quod quum intelligi
non posset coniecisse aliquem spectanti. Certe lectione a
Baehrensio probata sana structura efficitur, sed neque minus
probabile et multo elegantius est quod coniecit Burmannus
spectanti cura puellam. Sic demum vere latine et
Ovidiana Propertianaque ratione vocabula disponuntur, et
solent poetae vocabulum Q} (sive in plurali curae) Q·
solute pro angore dOIERinffluQ quos 5¹1090ff01't ponere, non
addito genitivo quo quae femina ametur significatur. Pauca
dabo ex Ovidio exempla.

Met. 111, 396. De Echo: Extenuant vigiles corpus mise-
rabile curae.

VI, 491. Semel aspecta Philomela Tereus

Aestuat3 et repetens faciem motusque manusque
Qualia vult fingit quae nondum vidit et ignes
Ipse suos nutrit, cura removente soporem.

VIII, 81. Nox dicitur: „Curarum maxima nutrix'': cres·-
cit ergo nocte cura, ut est apud Propertium.

XI, 426. Cognito longum iter facturum coniugem et alia
Halcyone lamentatur et haec:

