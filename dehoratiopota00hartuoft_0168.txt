160

kampius, cui assentirer si incredibile mihi videretur Hora-
tium eroticum tractantem argumentum verba nominaque
sine sensu accumulasse.

Virum qui puellas semper perfidas, crudeles, duras ex-
pertus sit, cui amor laetitiae nihil, miseriarum multum
attulerit, maturiorem factum diris imprecationibus et acerbis
convitiis iocisque omnes persequi feminas non est mirandum.
Multus ergo in hoc genere est Horatius, sed. vero eum odio
veroque contemptu moveri haud facile mihi persuadebitur.
Convitiandi enim, imprecandi, deridendi iam thriginm
{9398 natus initium fecit. Tum enim acerbissimos illos in
Canidiam scripsit epodos X et {VJ} Quarum altero Cani·
diam describit inferorum diis foedissima ferentem sacra.
Quo carmine si nihil aliud quam nocturnum aliquod facinus
taetrum atque horrendum aterrimis depingere voluisset colo-
ribus, summa laude dignum esset. Egregie enim ad eam
rem delecta sunt verba. Sed illud poesis picturaeque genus
nostra demum invenit aetas. Parata ergo est coniectura hoc
sibi poetam proposuisse ut Canidiam, quam puellam frustra
amasset, vetulam iam factam tamquam magam et veneficam
derideret. Sed qua aetate ergo poeta erat quum primum
eam amare coepit? Ad eandem Canidiam scriptus est Ep. 17,
quo se palinodiam canere simulat et victum dare manus
eius scientiae. Sed et alibi semper maga appellatur Cani-
dia, etiam ubi nullum est deridendi iocandive consilium3 in
ore igitur fuit aequalibus omnibus artesque eius vulgo erant
notae. Non ergo illud magae nomen finxit Horatius, non eo
convitio puellam olim dilectam perstrinxit, sed quod supra
de epodis maledictorum plenis dixi idem et de duobus hisce
valet: semet ipsum in Archilocheo genere exemere volebat
Horatiu83 opus ergo erat argumento, et quod primum se
obtulit eo usus est.

ἒ

