 

41

et illi, quos tibi demseri t,
Apponet annos.

Tum subito omnibus missis ambagibus omnique neglecto
ornamento
iam proterva
Fronte petet Lalage maritum.

Vides quam sit omnibus numeris absolutum carmen,
quam plene sonet eius clausula. Haud ita visum Horatio,
vel potius prava ductus diligentia ita se rem habere non
sensit. Non deesse posse credidit illarum mentionem quas
antea amarit amicus, sed non tanto ardore quanto nunc
Lalagen diligat. Pholoen ergo nominat, Chloridem3 ad illam
autem ubi perventum est haeret neque habet quo se con-
vertat3 viatoris similis est qui vesperi prope deversorium
amissa semita incertus errat et sub divo pernoctat. Nitentem
enim Chloridis humerum comparat primum cum luna, deinde...
cum Gyge puerorum formosissimo. Iam hoc satis ineptum
quod comparationis causa simul luna et puer aliquis affe-
runtur3 ineptius tamen mihi videtur quod postremo tota
additur stropha Gygis laudibus repleta. Sic quod esse poterat
carmen lepidissimum ab ipso poeta languidum factum est
taediique plenum.

III, 18. Faunum pastorum deum ruris amator Horatius
alloquitur carmine quod venustissimum esse potuisset, si
tribus contentus fuisset strophis3 nunc unam etiam addendo
omnia perdidit. In qua permulta esse absurdissima reete
observavit Peerlkampius: securae quietis, qualis Saturno
regnante fuit, exemplum affertur non agnus inter lupos
placide gramina carpens, sed lupus inter audaces agnos
errans (neque tamen timidus: sic enim sententiam cogitando
supplere possis, non aliter)Í¾ agricolae invisa esse dicitur

