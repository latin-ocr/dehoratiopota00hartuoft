CAPUT IV.

DE ME'PAMORPHOSEON INVENTIONE ΕΤ DISPOSITIONE.

Severum profecto adversus Ovidium proximo capite egi cen-
sorem, nunc ad laudes eius redeo. In quibus multo versor
lubentius, quasque in clara ponere luce multo est facilius.
Quidquid autem in Metamorphosesin laudas, tota longi operis
dispositio vel maximo est digna praeconio. Qua effectum est ut
liber ille, omnes inde a mundo creato usque ad Augusti mor-
tem corporum mutationes complexus, neque in immensum ex-
cresceret, et, cum tamen vel sic sat-is amplus evaserit, non
solum sine taedio perlegi possit sed etiam tantum non ab initio
usque ad finem dulcedine sua legentem detineat. Qua arte qui-
busque artificiis eo Ovidius pervenerit, licet antea iam dixerim,
iterum, sed paulo accuratius, mox exponam. At nunc, ne ad-
versarios mihi excitem, clamantes temere me Ovidium laudibus
ornare, qui non antea sedulo investigarim quid apud auctores
suos invenerit Ovidius, quid excogitarit ipse, illa autem res cum
ad certum eventum neque perducta sit neque fortasse unquam
perduci possit, indignum esse viro docto negotium pulchros
e Metamorphosesin locos colligere atque disponere, tamquam
si pro certo constaret ab ipso eos compositos Ovidio non (id
quod de nonnullis pro certo sciamus) aliunde sumptos — pri-
mum de Ovidii in Metamorphosesin fontibus disputabo quaedam.
Sic optime apparebit illud adversariorum argumentum adversus
meam disputationem multo minus valere quam primo aspectu
videatur. Nam primo aspectu illud esse gravissimum minime nego.

Fuit ergo versatissimus in poesi tra-qim Ovidius. Quam rem

