108

Rura mihi et rigui placeant in vallibus amnes:
Flumina amem· silvasque inglorius.

cum leni risu et iocantem sic immutasse et vertisse ut in
ipsum convenirent. Haud inepta ea sit suspitiO‚ sed suspitio
est, nihil constat. Qui enim in tempore horum Propertii
meminit versuum (111, 1, 7 sq.):

Aetas prima canat Veneres, extrema tumultus.
Bella canam, quando scripta puella meast3

sentit quam sit credibile nihil aliud voluisse poetam quam
hoc: ad novum ego argumentum me numquam perventurum
scio, sed in amoribus canendis persistam donec ingrata
venerit senectus, quae et amorem aufert et canendi artem.
Nam omnino non is est Propertius qui alios poetas respi-
ciat vel poeticam facultatem e multorum librorum lectione
quaerat. Argumento sit ΙΙ, 3, 37. Agit enim ibi poe‘ta de
bello Troiano ob unam feminam orto. Quis non alius potita
illud argumentum tractans flosculum sumpsisset ab Homerico:

οὐ νέμεσις Τρῶας καὶ ἐυκνήμιδας Ἀχαιοὺς
τοιῇδ’ ἀμφὶ γυναικὶ πολὺν χρόνον ἄλγεα πάσχεινῖ

Non opus eo fuit Propertio: ipse novum aliquid invenit,
lepidum, inexpectatum, vel potius proprius amor ei sub—
ministravit. Hoc enim dicit:

Nunc, Pari, tu sapiens et tu, Menelae, fuisti,
Tu quia poscebas, tu quia lentus eras.

De amore cantat Propertius ceteris omnibus poetis scrip·
toribusque neglectis: perennem enim ipse in pectore habet
fontem, unde limpidas semper hauriat aquas non alienis
fucatas coloribus. Audiamus quae de sua ipse arte dicat

 

