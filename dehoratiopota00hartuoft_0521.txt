 

137

autem argumentum a loco Byrrhia dicendo: apud f orum,
a persona dicendo e Davo, a tempore dicendo modo, quod
ergo in lemmate utique ponendum est. Ι

5. Quaeso edepol, Charine, quoniam non potest id fieri

[quod vis
Id velis quod possit.

Soh. Quoniam non potest] „Consolatio ad id quod fieri
non potest suadens.” Mira, hercle, consolatio, qua quis admo-
netur ut id faciat quod nemo unquam potuit poteritve. Aut
tota annotatio mutilata est cum integra fuerit: „Consolatio ab
eo quod fieri non potest ad id quod fieri potest suadens,’' aut
una vox non est eximenda ut: „consolatio ad id quod fieri
potest suadens” nimia quadam brevitate dicatur pro: „con-
solatio qua Charinus monetur ut contentus sit eo quod fieri
possit, neve cupiat id quod fieri non possit-„⁵⁹ Sed illud magis
arridet. Klotziana autem post suadens etiam habet id ut e
velis quod possit, quae inutilis est repetitio poetae verborum.

19. Salutem, auxilium, consilium expetens] „Ut
in petitionibus fieri solet, beneficium petens utitur partibus
deliberativae.'' Sensus perspicuus est et sequenti scholio etiam
illustratur. Est autem huiuscemodi: „Beneficium cupit exspec-
tatque, sed ita loquitur tamquam si consilium tantummodo
petat.'' (Ita mendicus stipem petens: „quid agam” ait, „aegra
est uxor, liberi fame sitique torquentur, ipse opus facere non
valeo.'') Verum substantivum deliberativa unquam fuisse
in rerum natura non oredo. Klotziana deliberativis habet;
equidem deliberantis propono.

Ad vs. 28. tibi nuptiae hae sunt cordi annotatur:
Cordi] „animo acute.'' Aut enim sie editur aut animo
acuto. Utrumque ineptum. corruptum scholion natum suspi-
cor ex annotatione quae doceret vocabulo eor significari ani-
mum et pro cordi est etiam dici curae est (sic fere:
, cordi „i. e. animo; cordi dicitur et curae'’).

