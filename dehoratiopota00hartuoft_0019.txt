 

11

non ita res se habet. Saepe enim quod verisimile est non
est verum. Non levia multa vitia ab Horatio reo in imme-
rentes grammaticos grammaticorumque discipulos transtulit
Peerlkampius3 alium commisit errorem, cuius cuivis critico
in poe‘ta aliquo diu multumque versato parata est venia.
Qui fuerit ille rogas? Vix audeo dicere. Metuo enim ne
inimicorum agmina excitem qui odii et indignationis tela
undique in me coniiciant. Vocabo ergo ab inferis ingentem
aliquem Aiacem sub cuius clipeo lateam tutus3 summi
poetae utar patrocinio, egregii viri, in quavis disciplina
praestantissimi, de arte poetica iudicis tam idonei quam
aequi: Goetheum in causa mea et testem et patronum
citabo, qui de Horatio haec censuit:

„Horaz. Sein poetisches Talent anerkannt nur in Ab-
sicht auf technische und Sprachvollkommenheit, d. h.
Nachbildung der Griechischen Metra und der poetischen
Sprache, nebst einer furchtbaren Remittat, ohne alle
eigentliche Poesie besonders in den Oden.’'

His enim verbis Goethei iudicium complectitur vir fide
dignissimus F. W. Riemer‚ qui diu poetae scriba fuit. (Mit-
theilungen iiber Goethe Π, 644).

Non dico me prorsus Goethei iudicio assentiri; quantum
de eo sit detrahendum mox declarab03 sed cuius generis
error ille fuerit Peerlkampii, allatis Goethei verbis iam ad-
umbrasse quodammodo mihi videor, nunc accuratius indi-
care conabor. Utar exemplo. Anno 1778 Pallavicini Romae
in Bibliotheca Palatina invenit duo carmina adiecta ad finem
Libri I, igitur carmina 39 et 40. Inepta ea sunt, insulsa,
ieiuna; Horatii esse post Pallavicinium credidit nemo.
Eorum autem alterum Peerlkampius iocose et lepide tam-

