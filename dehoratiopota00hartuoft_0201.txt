193

Horatii Satiris potissimum Epistolisque usus sit, nihil illa
docent praeter id quod ipse Zingerleus praesertim demonstrare
sibi proposuit: omnium illius temporis poetarum, qui Q-
txlico metro usi sunt, eundem fuisse sermonem, eadem arti-
ficia. Quod quin verum sit quis dubitat? Iam pauca enim
illa quae ex Ennii Annalibus supersunt fragmenta quam
certo quamque angusto tramite semper cucurrerit Romana

poesis demonstrant. Of. mihi Libri Ι fr. 59 vs. 86 (apud
Muellerum)

 

Sic exspectabat populus atque ora tenebat
Rebus, utri magni victoria sit data regni

cum versu Ovidiano (Met. IX, 49):

spectant armenta paventque,
Nescia quem maneat tanti victoria regni:

modo nati apud Romanos carminis Romani eandem fuisse
compositionem quae semper fuerit agnosces.

Neque illos locos indicare neglexit Zingerleus ubi uter-
que poeta eundem respicit auctorem, modo ita ut alter illum
παρῳδῶν exprimat, modo ita ut apud neutrum ullum cerna-
tur iocandi consilium.

Postremo (p. 30- 32) longa serie locorum Horatianorum
cum Ovidianis comparatorum quam fuerit certa et stabilis
poetarum Romanorum dictio Zingerleus docet. Sed ne illis
quidem a mea de arte Ovidiana sententia depellor, quae
cuiusmodi sit iam dicam.

Ad Ovidium penitus cognoscendum non opus est magna
industria magnove labore. Qui fuerit non innumeri undique
allati loci melius nos docent quam unus ille versiculus, quo
de se ipse Ovidius narrat:

Quidquid tentabam dicere versus erat,
13

