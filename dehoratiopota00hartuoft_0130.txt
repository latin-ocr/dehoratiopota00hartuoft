122

Ergo, ut ad Mommseni redeam orationem: facile fieri potest
ut mox aliquis exsistat qui Propertii quoque de urbis Romae
dignitate et sanctitate (IV, 22) locum ad dissuadendam
Augusti sententiam scriptum suspicetur, haud enim absurda
ea foret suspicio sed tamen falsissima.

Neque dura solum est Cynthia sed et levis. Metuere se
ne aliquando fiat „fama urbis” saepe declarat poeta, mina-
turque ei (II, 5, 27 sqq.):

Scribam igitur, quod non unquam tua deleat aetas,
,Cynthia forma potens, Cynthia verba levis’.

Quam constans et fidelis est poeta, tam illa est varia et
mutabilis. Hinc ei exprobrat III, 19, 1 sqq.:

Hoc erat in primis quod me gaudere iubebas?
Tam te formosam non pudet esse levem!

Una aut altera nox nondumst in amore peracta,
Et dicor lecto iam gravis esse tuo·

Unam ille Cynthiam amat, haec vero multorum est viro-
rum, dignaque quae cum Lai‘de, Thaide, Phryne comparetur
(1396). Hoc est cur lacrimans exclamet poeta (11, 8, 5 sq.):

Possum ego in alterius positam spectare lacerto?
Nec mea dicetur, quae modo dicta meast?

Hinc acerbissima accusatio (II, 9, 19 sq.):

At tu non una potuisti nocte vacare,
Impianon unum sola manere diem.

Nam quod praeter poetam et alii eam ament cupiantque
viri, illis parata est excusatio. „Adeo” enim

„Formosam raro non sibi quisque petit.'’
(ΠΙ, 32, 4).

