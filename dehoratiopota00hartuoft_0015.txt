‘7

I, 24. Egregium erit carminis exordium, gravique crimine
liberabitur poeta, si prima stropha

Quis desiderio sit pudor aut modus

Tam cari capitis? Praecipe lugubres

Cantus, Melpomene, cui liquidam Pater
Vocem cum cithara dedit

delebitur3 doctissime enim Peerlkampius demonstravit in
magno dolore ergo initium saepe esse orationis; neque ne-
gari potest poetam isto praecipe lugubres cantus
Melpomene multa quidem et magnifica polliceri sed nihil
ferre quod tanto sit dignum hiatu.

I, 31. Huius si carminis retinueris strophas primam et
secundam et ultimam, cetera cum Peerlkampio abieceris,
quod restabit lepidum erit et facetum. In strophis quas
Peerlkampius damnavit multa esse inepta, insulsa, inutiliter
repetita quis Peerlkampio non concedat? Quis enim, ut e
multis unum afferam, non libenter careat isto

Mercator exsiccet culullis
Vina Syra reparata merce?

Nonne bene Horatii famae consuluisse dicendus est qui
totum Carmen Π, 15 tamquam illo indignum eiecerit? Quid
enim ineptius cogitari potest quam Romuli Catonisque nomina
sic inter se iuncta, nullo alio interiecto quo ingens chrono-
logiae lacuna velut expleatur? Ad stropham ultimam

N ec fortuitum spernere cespitem
Leges sinebant, oppida publico
Sumptu iubentes et deorum

Templa novo decorare saxo.

quis non Peerlkampium et alia recte annotasse censeat et haec:

