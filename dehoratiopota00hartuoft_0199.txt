191

Ovidii: Auspicium cui (sc. filio adoptivo tuo) das grande
deosque tuos.

Non tamen hic tanta verborum quanta sententiae simili-
tudo. De auspicio vero in re militari omnes omni tempore
Romani idem sentiebant; si ergo duo eiusdem aetatis poetae
non etiam iisdem de eo utuntur vocabulis, nil, ut opinor,
restat quo illud Zingerlei nitatur iudicium. Et ne vocabu-
lorum quidem si quam maxima accederet similitudo, quid—
quam ego eiusmodi proloqui auderem. Tam enim abiecta
nostrae aetatis hominibus ista Romanorum erga impe-
ratores videtur adulatio, tam ea nostris moribus contraria
est ut de locis ad eam pertinentibus recte iudicare nemo
iam possit.

Quod ad locutiones imaginesque pertinet, rectissime Zin—
gerleus observat Horatianum (III, 13, l) „splendidior vitro’'
etiam apud Ovid. (Metam. XIII, 7 90) inveniri, sed praeterea
nusquam3 tantummodo Virgilium (Aen. VII, 759) ad ean-
dem rem significandam adiectivo vitreus uti. Sed, sirecte
Zingerleum intelligo, non magni ille hoc similitudinum
genus facit.

Gravissimum vero ei videtur quod quum Horatius (Epist.
H, l, 156) notissimum illud habeat

Graecia victa ferum victorem cepit et artes
Intulit agresti Latio

etiam apud Ovidium (Fast. III, 101) legatur:

Nondum tradideras victas victoribus artes
Graecia.

Sed quomodo sibi persuadere potuerit vir egregius hic Ovi-
dium plagii convinci minime intelligo. Quid enim? Graecos
victos sua artis monumenta et cum illis ipsam artem tam-

