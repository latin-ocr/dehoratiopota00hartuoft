 

9

tiones et Peerlkampiana, id nunc paucis mihi explican-
dum videtur: palam ergo proloquor nostrae aetatis viros
doctos mihi iniquissimos in egregii viri memoriam videri.
Nam quamquam obmutuerunt iam qui eum acerbis laces-
sere convitiis non verebantur barbaramque eius rationem
clamare solebant, haud tamen desunt in quorum annotatio-
nibus facile acerbitatem quandam et malignitatem agnosca-
mus. Quorum alii quaecunque ille dixerit data occasione
impugnant neque unquam eum nominant nisi ut cum
contemptu quodam sententiam eius abiiciant, alii tacitum
quoddam cum eo gerunt bellum eoque modo intricatiores
Horatii locos explicant ut quivis assiduus Peerlkampii
lector ad illius aliquam annotationem non sine iracundia
alludi sentiat. His omnibus et aequiorem et, ut solet, pru·
dentiorem se praebet Lucianus Muellerus, qui oblata occa-
sione nunquam declarare negligit, quod Horatium nunc
tanto melius quam antea intelligere, rectiusque de eius arte
iudicare possimus, huius rei laudem tamquam ad auctorem
ad Peerlkampium esse referendam, qui falsi praeiudicii ne-
bulas discusserit primusque permulta vulnera indicaverit
quibus sanandis nova essent quaerenda remedia.

Quodsi quis me roget: „ergone tibi temerariae istae
Peerlkampii coniecturae certarum emendationum instar viden-
tur ?” ei sic respondere velim ut primo aspectu ei aenigma
aliquod proponere videar. Dico enim me si discentium
in usum Horatius mihi edendus esset, omnes aut fere omnes
Peerlkampii coniecturas in textum esse recepturum; sin
in doctorum aliquo conventu statuendum esset quid ipse
Horatius scripsisse videretur, vix ullum traditae lectionis
locum tangere me ausurum, nisi quod paucos versus secun-
dum Luciani Muelleri rationem, id est grammatica, metrica,

f

euplronia ducibus, aut corrigendos aut delendos declaffafem.

 

 

