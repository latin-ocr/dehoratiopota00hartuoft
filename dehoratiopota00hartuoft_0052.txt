44

lum a paupere donum poscere deos significat poeta. (Quae
enim alia vis esse potest adiectivi immunis? Quamquam
quis aram tangit qui nil deo offert P) Dein farre pio et
saliente mica opus esse declarat. Iam quo se misera
convertat Phidyle? Alio, ut opinor, opus est indoctae mu-
lierculae magistro a quo dii immortales qua ratione pla-
candi sint discat.

Pulchrum est carmen IV, 2 venustumque et elegantis-
simae verecundiae. Rogatus ut Augusti reditum carmine
lyrico celebret, respondet Horatius eiusmodi opus multo
esse gravius quam pro suis viribus, idque responsum lepi-
dissime exornat. Pindari enim virtutes longa stropharum
serie enumerat egregieque illas extollit et ita ut plane sen-
tias Thebanum poetam, lyricorum prinoipem, ab Horatio
frequenter lectum optimeque intellectum esse. „Hunc quis
aemuletur?” ait. „Non ego, qui cum magno labore parva
Graecorum poemata in nostrum vertam sermonem. Tibi vero
Iule Antoni 1) aliquid audendum est: egregium te poetam
iam saepe praestitisti, tuum est Pindarum non aemulari sed
imitari. Magnificum ergo tu carmen compones quod, ubi
ego didicero, pro viribus meis tecum cantare conabor:
tu divitis hominis instar es, cui decem tauri totidemque
vaccae sint immolandae, me solvet vitulus.” Hactenus omnia
plena sunt venustatis: elegantissimo quodam artificio, dum
Antonium ut laudes Augusti celebret hortatur, ipse quo·
dammodo id facit quod se facere non posse lepide simula-
vit. Quo magis dolendum quod sola vituli, quo venuste,
tamquam imagine usus est, mentione contentus non fuerit,

 

1) Bonum factum quod misella Peerlkampii coniectura Ille pro Iule
carere iam possumus, gratiaque Mommseno qui ex inscriptionibus effecerit
iunioris Antonii verum praenomen esse Iullus δισυλλάβως.

 

