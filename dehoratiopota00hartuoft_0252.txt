 

36

Prospiciens prolem sancta de coniuge natam
Ferre simul nomenque suum curasque ¹) iubebit.
Verbis notatis versus farciuntur, non ornantur neque ponderis
quidquam nanciscuntur. Zeugma vero illud: ferre nomen curaeque
durius etiam est illo quod vss. 525 sqq. notavimus.
845 sq. Venus
Caesaris eripuit membris neque in aera solvi
Passa recentem animam caelestibus intulit astris.
Ita disposita sunt vocabula ut mollissimi nascantur versus sed
sententia impeditissima.
Metri causa poetas Latinos interdum aptam sententiae dispo-
sitionem neglexisse nusquam apparet clarius quam A.A. Ι, 399 sq.:
Tempora qui solis operosa colentibus arva,
Fallitur, et nautis adspicienda putat.
Minime tamen hoc exemplo infirmatur nostra nonnullorum in
Metamorphosesin versuum reprehensio. Poetae elegiaco omnibus
modis ludere conceditur, poetam narr-amem simplicem perspicuam-
que esse iure nostro postulamus. Et suut in libris XIV et XV
(1730 versibus) nou minus decem loci, ubi mirum in modum
vocabula inter se confunduntur, suntque illi eiusmodi ut nihil
eos deceat magis quam quotidiana loquendi scribendique ratio:
XIV, 127, 158, 219, 428, ’772; XV, 7, 12, 20, 820, 845.
Contra toto Artis opere „hyperbatum” illud, quod citavimus,
stat solum. ,
858 „Ne Iovi quidem cedit Augustus” poeta declamat „immo
superat eum’'. Tum sic pergit:
Iuppiter arces
Temperat aetherias et mundi regna triformis
Terra sub Augusto.
Quid, obsecro, hic adiectivum q. e. triformis significat, quid
omnino potest significare ut apte inter se opponantur mundus
triformis et terra, quae ab Augusto regitur? ἱ
Habemus igitur in ultima parte Metamorphoseon, quae tota
est 2300 fere versuum, non minus 64 vitia admodum gravia.
Non tantus hic est numerus ut incredibilis videri, sed multo
maior quam ut bono poetae ignosci possit.

 

 

1) Iu Korniana editione typothetae, ut opinor, errore hic caraeque legitur.

