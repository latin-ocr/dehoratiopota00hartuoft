 

79

duntur nota ista: „culpam inter viros ac feminas vulgatam
gravi nomine laesarum religionum ac violatae maiestatis appel-
lando clementiam maiorum suasque ipse leges egrediebatur.'’ In
ipso, aio, capitis 25 initio haec de Tiberio traduntur: „relatu-m
inde de moderanda Papia Poppaea& Quidni ergo Tiberius Ovidio
reditum in urbem concessit?

Nam —- ut statim hinc ad alteram, quae affertur, exilii
causam transeamus - ipsi Iuliae adultero in urbem redire per-
misit. Et fuit quidem haec venia cum contumelia aliqua iuncta,
etenim (Tac. Ann. III, 24): „Tiberius gratias agenti Silano
(fratri adulteri) patribus coram respondit adversus eum
integras parentis sui offensiones, neque reditu Silani dissoluta
quae Augustus voluisset'' sed miserum tamen Ovidium haec
quoque „benignitas satis superque ditasset''.

Denique cur Tomos esset relegatus quamdiu vixit ignoravit
Ovidius, sed credidit (mitto enim nunc alteram causam, quam
ipse errorem nominat, quo vocabulo quid sibi voluerit semper,
ut opinor, in tenebris latebit) se propter Artem hac affectum
poena. Credere autem non potuit nisi ab idoneo auctore ei
dictum esset: iussu ergo Augusti hoc ei dictum est. At ipse
Augustus est mentitus: scire enim poterat absurdum esse in-
nocui carminis, quod ante decem annos in lucem prodiisset,
poetam gravi pessumdare sententia. Scire poterat, aio, sed
obliviscebatur, aliis instigantibus, iisdem qui falsum istud cri-
men sunt commenti.

Et quis senem principem regebat ita ut tam absurdam rem
ei suggerere posset? Neminem invenio praeter Liviam. Haec
ergo causam cur poetam nostrum odisset habebat gravem, sed
simul eiusmodi ut de ea celandus esset Augustus, et omnes
praeterea mortales uno excepto Tiberio. Atqui si Liviae victima
cecidit Ovidius, simul intelligimus nunquam eum erigere vo-
luisse Tiberium; melius etiam hoc intelligimus, si ipse quoque
Tiberius propriam habuit odii causam. Et habuit eandem
quam Livia. Legerant enim versus quosdam quos, illo ipso anno 8
primum sibi cognitos (admodum enim verisimile illud est), vix
poterant non „in offensas suas vertere'' (ut loquitur Propertius).
De ferrei saeculi vitiis qui cantat, de sua cogitat aetate3 si illius
scelera insignia quaedam profert, facile putari potest principum

