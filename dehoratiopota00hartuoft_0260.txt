 

44

cludit poeta ut totus earum nexus legenti continuo stet ante
oculos. Duo dabo exempla. ’

Uxorem amittit Orpheus, receptam negligenda conditione a
rege inferorum imposita iterum perdit3 maestus redit in Thra·
ciam , tristitiam consolatur canendo ; ipsa eius carmina, quorum
sat magna est copia, narrationi inseruntur3 tandem a 'Phi-ossis,
quarum odium in se verterat, vates crudeliter occiditur, membra
eius manibus direpta nefandis sparguntur (XI, 61):

· Umbra subit terras et quae loca viderat ante
Cuncta recognoscit, quaerensque per arva piorum
Invenit Euridicen cupidisque amplectitur ulnis.
Hic modo coniunctis spatiantur passibus ambo,
Nunc praecedentem sequitur, nunc praevius anteit ;
Eurydicenque suam iam tuto respicit Orpheus.
Vides quam egregie uno vocabulo iam longae fabulae exordium
cum fine iungatur.

Neque minus est insigne alterum exemplum quod e libro 111
afferam. Misero sui amore tabescit Narcissus ; quid semet spec-
tando senserit dixeritque accurate explicatur, sed ad exitum iam
properante narratione non negligit poeta legentes admonere haud
immeritam fuisse Narcissi mortem: iterum enim in scenam
producit Echo, qua despicienda durae et inhumanae indolis do-
cumentum adolescens dedit. Haec poetae verba sunt (vs. 499):

Ultima vox solitam fuit haec spectantis in undam:

„Heu frustra dilecte puer”!'' totidemque remisit

Verba locus, dictoque „vale” „vale” inquit et Echo.
Quae autem artificia semel adamare poeta coepit iis saepissime
utitur. Gitabo versus quosdam inter se simillimos unde alterum
genus cognosci possit.

VI, 267 sqq.

Fama mali populique dolor lacrimaeque suorum
Tam subitae matrem certam fecere ruinae
Mirantem potuisse, irascentemque quod ausi
Hoc essent superi, quod tantum iuris haberent.
Nam pater Amphion ferro per pectus adacto
Finierat moriens pariter cum luce dolorem.

VIII, 529 sqq.

Pulvere canitiem genitor vultusque seniles

