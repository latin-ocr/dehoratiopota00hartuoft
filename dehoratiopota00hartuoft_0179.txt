» ΛΕΜ

CAPUT N ONUM.

Nunc mihi cum Zingerleo res est, viro doctissimo, de quo
quid dicam nescio, ita magisne cum eo sentiam an ab eo
dissentiam dubius sum. Hoc ergo primum dico vix quem-
quam mihi illo melius de poetis latinis meritum videri:
incredibili enim labore admirabilique sagacitate demonstravit
angustissimis fuisse circumscriptam finibus τὴν τῶν Ῥωμαίων
ποιητῶν τέχνην, de iisdem rebus omnes iisdem uti vocabulis,
certas stabilesque esse permultas vocabulorum copulationes,
versuum terminationes, orationis flosculos, imagines, omnia
denique huiuscemodi. Atque hoc quidem verum esse quis
non libenter assentiatur? Tamen Zingerleo opus fuit qui
primus certis demonstraret argumentis. Permagna ergo illi
gratia: nunc enim de universa Romanorum poesi multo
rectius quam antea iudicare possumus. Quid quod hodiernis
etiam poetis, iisque qui de recentioribus scribunt literis per-
multum prodesse potest Zingerlei observatio magna stabilita
doctrina. Plerique enim ita iudicant, in quavis arte ita demum
novi aliquid exsistere posse si externa eius species prorsus
immutetur3 atque sic se rem habere nonnulli artifices tam
firmiter sibi persuadent ut, ne quidquam a prioribus sump-

