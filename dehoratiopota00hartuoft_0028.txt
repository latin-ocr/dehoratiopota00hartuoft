20

navigantis a diis precatur exitium, lectorum erga illum movet
misericordiam, ne benevolentiam dicam amoremque. Quid
quod innocentibus navitis, qui Maevium in itinere maritimo
comitarentur, tristem perniciem imprecando a Maevio in
semet ipsum convertisset aequalium odium Horatius.

Ah'i quidam epodi maledictorum pleni ad aliam huius
disputationis partem sunt servandi3 hoc iam et ex poetae
confessione et e carminibus ipsis cognovimus, Horatium
nom ideo sibi Archilochum tamquam exemplum proposuisse
quod et ipse suum sibi haberet Lycamben, sed ut illius
vefba modosque imitando viresdsuas exerceret famamque
quaereret novi carminum generis inventi et in Italiam in-
vecti. Videamus nunc quid de carminibus suis et ipse
censeat Horatius et alios censere cupiat: eodem eum studio
ad Sappho Alcaeumque imitandos ductum esse agnoscemus.
Quorum quum*carmina multo artificiosius quam Archilochi
iambi essent composita, mirandum non est illorum imita-
tionem multas magnasque praebuisse Latino poetae difficul-
tates, quibus ille feliciter superatis meritum strenui assi-
duique laboris praemium ab aequalibus posterisque petit.
Locos huc pertinentes paucos sed admodum insignes ex
ipsis carminibus afferam.

II, 20. Me Colchus et, qui dissimulat metum
Marsae cohortis, Dacus et ultimi
Noscent Geloni, me peritus
Discet Hiber Rhodanique potor.

i. e. ego effeci ut lyrica Graecorum poesis per totum impe·
rium Romanum legi et intelligi possit.
Eadem est vis versuum 10—16 carminis IH, 30:

Dicar qua violens obstrepit Aufidus
Et qua pauper aquae Daunus agrestium

