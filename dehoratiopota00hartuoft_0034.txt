26

II, 7. Oblivioso levia Massico
Ciboria exple.

Multis nominibus vinum laudari potest: gaudium affert,
aerumnarum oblivionem, somnum etiam si eo opus est. Sed
non potuit aliud epitheton excogitare Horatius quod huic
carmini minus aptum esset quam illud obliviosum. Ami-
cum enim post longam absentiam in patriam reducem sic
fere alloquitur: „Quam saepe una hilariter convivia celebra-
vimus, quot et quanta pericula simul adiimus! Age Iovi ob
reditum tuum rem divinam faciamus, laetis inter pocula
sermonibus diem transigamus. Quid enim iucundius nobis
esse potest quam sic memoriam renovare dulcissimi temporis
quo semper una eramus ?’' Absit ergo quidquid obliviosum
est vel obliviosos reddit.

III, 8. Maecenatem virum sapientem et sobrium ad epulas
invitat modici vini assiduus laudator Horatius. Quam ergo
sui hic immemor est qui eiusmodi hospitem moneat ut
eentum cyathos sumat. Quam parum urbanum est in ea

invitatione clamoris et irae mentionem facere, quum ipse
alio loco dixeris:

Natis lin ussum laetitiae scyphis
Pugnare Thracumst.

Sed non satis causae est cur cum Peerlkampio totum
carmen Horatio abiudicemus. Eiusdemmodi enim negligen-
tiae et aliud apud Horatium exstat exemplum HI, 21. Cum
Messalla Corvino epulaturus poeta „testam” vini, quam
reconditam antea ad hanc occasionem protraxerat, alloquitur,
lepide quidem sed ita ut interdum se ipsum prodat: apparet
enim numeris magis affixam habere mentem poetam quam
carminis argumento. An nesciebat Horatius vinum e quo

