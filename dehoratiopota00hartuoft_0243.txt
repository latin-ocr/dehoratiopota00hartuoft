 

27

„Et ubi praeterea substiterat ille ?'' quivis roget. Frustra, nam
poeta non locos aliquos inter se opponit sed Macareo Aeneam.
Non ad adverbium q. e. hio sed ad nomen proprium Macareus
coniunctio quoque pertinet.
166 Ibi Macareo obviam venit Achaemenides:
Iam suus et spinis conserto tegmine nullis.
Ergone plane laxa pendebat vestis eius? Hoc e verbis allatis
efficias, sed poeta legentes docet nunc veste indutum fuisse
Achaemenidem bene culti hominis, non horrida illa, quam
antea spinis solebat conserere.
215 Legitur hic, vel potius quin legenda sit non dubium
est, infinitivi forma barbara moriri:
mortemque timens cupidusque moriri.
In codice M cum sensus pernicie est morique. Sequendum hic
esse Kornium moriri edentem mihi quidem pro certo constat.
219 In insula aliqua barbara relictus qui navem conspicit,
ut ego opinor et ipsa fert rei natura, quoad longissime potest
in litus procurrit et inde gestibus ut recipiatur orat. At apud
poetam nostrum, satis absurde, inverso ista fiunt ordine:
Oravique fugam gestu ad litusque cucurri.
235 Ad Antiphatem Macareus narrat,’ ego missus sum:
numero comitante duorum.
Quis unquam sic locutus est pro cum duobus comitibus? Ille,
opinor, qui unice fuit sollicitus ut quam primum expleret
versum.
244 sq. Macareus de suis Ulyssisque erroribus et alia narrat
et haec:
terris adlabimur illis,
Quas procul hinc cernis. Procul [hinc, mihi crede, videnda
Insula, visa mihi: tuque] o iustissime Troum
Nate dea (neque enim finito Marte vocandus
Hostis es Aenea) moneo, fuge litora Circes
Vocabula hino . . . tuque inclusit Kornius. Sic haud dubie multo
melior fit locus, sed corrigitur ipse Ovidius, non librarius scio-
lusve. Habet hoc festinatio ut saepe scribentem iusto faciat
verbosiorem. Meminimus etiam egregium in hac urbe oratorem,
qui in ore habere soleret: „prae temporis angustiis brevis esse
non potui.'’

