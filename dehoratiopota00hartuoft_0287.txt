 

‘71

nimis lascivi videri possint, Ovidii aequalibus non potuerunt:
aequo enim animo Catullum tulerant et ferebant Tibullum
Propertiumque. Nos cum pueris nostris Artem tractare veremur,
sed propter duos tantummodo locos, quibus demptis quid tot-0
opere restat vituperandum, quod non recurrat apud omnes poe-
tas tam latinos quam Graecos, quos pueris damus ediscendos?
De amore agitur, scio, atque adeo de arte amandi -— sed pror-
sus eodem modo quo in Terentii Plautique fabulis. Hoc Ovidii
carmen si ex animi sententia veritus est Augustus ne mores
civium suorum corrumperet, quidni aedilibus dedit negotium
totam τὴν νέαν κωμῳδίαν cum omnibus eius versionibus conta-
minationibusque latinis conquirendi et in foro comburendi? Nam
prorsus eandem rem tractat Ovidius in Arte atque eodem modo.
Illum amorem docet, qui apud Romanos concessus et fuit sem-
per et dictus est. Identidem clamat ipse:
Ι, 31 sqq. Este procul, vittae tenues, insigne pudoris,
Quaeque tegis medios instita longa pedes.
Nos Venerem tutam concessaque furta canemus,
Inque meo nullum carmine crimen erit.
II, 559 sq. En, iterum testor: nihil hic nisi lege remissum
Luditur; in nostris instita nulla iocis.
Et, ne ullus, immeritae reprehensioni locus restet, palam
monet (III, 613 sq.):
Nupta virum timeat 3 rata sit custodia nuptae:
Hoc decet, hoc leges iusque pudorque iubent
ut mirer nondum cuiquam virorum doctorum, qui fabellam de
Ovidio propter Artem amatoriam in exsilium misso omnibus
modis defendere et tutari studeant, in mentem venisse coniec-
turam de versibus illis postea a poeta insertis cum lascivi car-
minis poenam aut iam subiret aut metuere inciperet. Nam si
Augustus et toto carmine lecto et eiusmodi cognitis poetae ex-
cusationibus, quas iustas verasque esse non posset negare, tamen
tam gravi eum afficiendum poena censuit, qui potuit Horatio
non ignoscere solum, cum turpissimam illam Satiram 1, 2 in
lucem emisisset, sed etiam inter dilectissimos eum habere ami-
cos et carminibus eius se vehementer delectari palam proloqui?
Quod, obsecro, Ovidii Ars bonis moribus minabatur periculum,
quod illa satira non attulerit? Garminum lasciviam ut metueret

