 

183

Hoc fratris de amica ad iustas nuptias transferenda audito

consilio Demea exclamat:
0 Iuppiter,
Istoccine pacto oportet?

Annotatur : „ o Ι u p p 1 t e r tragice adiecit a Micione versus.”
Lege aversus pro versus. Secum enim illud 0 Iuppiter,
sed istoccine pacto oportet? ad Micionem conversus
Demea dicit.

V, 3, 4. ,‚Neptunus... omnium elementorum potior.” Neque
potior hic legendum, neque cum Westerhovio potitor,
sed potens.

39. Non quod dissimilis res sit, sed quod is qui facit.

’ Sch. „an quia huic licet?'’ Fragmentum hoc integri scholii:
„an quae huic licet facere huic non licet?”

45. O noster Demea] „blanda et cum quodam complexu
eius qui reprehenditur incusatio et de more sublata.'’ Ultima
et de more sublata etiam critici manum exspectant.

56 sqq. „Istam psaltriam mecum hinc abstraham'’ Demea
ait. Respondet Micio:

eo pacto prorsum illic alligaris filium.
alligaris] „quis vero dicitur alligari ad aliquid sine quo
esse non possit? Ergo proprie ad amicam alligari adolescentem
dicit amatorem.'' Duo hic scholia imperite sunt conglutinata:
altero contenditur iocantis esse aliquem alligari dicere ad id
quod toto amet pectore, altero proprie et veritati convenienter
illud verbum hic poni.

V, 4, 27. „Vide remanere in Demea non penitus eiectam securi-
tatem.’' Immo s e v e r i t a t e m. Etenim usu doctus Demea
subito mitis factus est, sed excidit tamen ei acerbe dictum
mea minime refert.

