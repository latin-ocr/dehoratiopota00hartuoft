 

57

aequalibus fastos consulares adeo in promptu habebat ut
statim sciret de quo Metello hic esset sermo. Et si iam
statim scirent omnes, quam parum poetice dictum est
motum ex Metello consule. Idem est ac si diceret:
anno urbis 694. N ec solum pedestrem sermonem refert
caretque ea elegantia quam quivis flagitat versus, sed etiam
ineptum est. Requiritur aliquid eiusmodi quod statim lectori
ante oculos ponat belli civilis initium, aliquid quod belli
dederit ansam vel primum belli signum fuerit, velut: Rubicon
traiectus, principum virorum Caesaris et Pompeii alienatio,
nimia alteriusutrius potentia. Quidquid ex hoc genere dixis-
set poeta melius esset quam puerile istud ex Metello
consula

Vitia. Versum explet haec vox, sensu caret. Nullus enim
ei locus est, ubi de bello civili agitur. Imperator qui bellum
gerit cum barbaris interdum vitium aliquod committit: im-
prudenter hostes adoritur, proelii egregiam occasionem prae-
termittit, hostes pulsos iam et in fugam conversos e mani·
bus elabi patitur, cetera huiuscemodi; eaque scriptor Romanus
cum dolore quodam commemorat. Saepe quoque stultitia
peccant hostes: Hannibal quum urbem capere posset ea
facultate in tempore uti neglexit, otiosus desidebat Capuae,
milites suos nimio corrumpi luxu sinebat. Ne ea quidem
referre negliget Livius aliquis. At bellum civile totum triste
est, miserabile, lacrimosum. Nihil in eo laetum est, nihil
quod magis quam cetera omnia scribenti, legenti, reputanti
moveat dolorem. De Caesaris autem erroribus, ut ad bellum
civile de quo hic agitur transeam, otiosum sit dicere, qui
adversarii copias fugarit, disperserit, profligarit. At sua culpa
effecit Pompeius ut Caesar tam splendidam reportaret vic-
toriam. Faciamus prorsus ita se rem habere: an ergo errores
ab eo commissos vitia appellare potest historicus sub

