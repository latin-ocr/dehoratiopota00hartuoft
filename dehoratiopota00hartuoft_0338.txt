 

122

502 Cecropidae Cephalus peragit mandata.
Legendum cum Heinsio Cecropidum, si quidquam in nostra arte
certum, certum fit collato vs. 492 sq.
Attica puppis adest
Quae Cephalum patriaeque simul mandata ferebat.

532 Letiferis calidi spirarunt aestibus austri.

Donec me docuerit aliquis quid sit aestibus spirare, cum Heinsio
legam flatibus.

554 sqq.

Viscera torrentur primo, flammaeque latentis

Indicium rubor est et ductus anhelitus ique.
Sic (vel iqui) est in codd. Quid sit anhelitum ducere ique dicat
qui novit, Ignorare se Ehwaldus fatetur edens

Indicium rubor est et ductus anhelitus, igne

Aspera lingua tumet.
Sed neque ductus anhelitus, si nullum accedit adverbium, morbi
est indicium, et linqua iyne tumens est lingua bubula quae in
patina assatur. Verum vidit Heinsius: „ductus anhelitus aegre''.

574 sqq. Fugiuntque penates

Quisque suos, sua cuique domus funesta videtur,

Et quia causa latet, locus est in crimine parvus.
Sic est in codicibus, lectionem loeus —parvus defendit Ehwaldus·
monendo Thucydide auctore revera angustias loci, quo contracti
erant cives, pestilentiae fuisse causam. Quasi vero de Thucydide
hic cogitet Ovidius et homo nou barbarus putare potuerit στε-
νοχωρίαν latine esse locum parvum. Sed hoc gravissimum quod,
si veram aliquam causam hic Ovidius attulisset, suum ipse
perturbasset consilium. Notat homines qui, sicut semper et hic,
putent locorum mutationibus vitari posse miserias. Quid ergo
praestantius quam altera lectio , “

Et qnia causa latet, locus est in crimine notus.
Quam egregie hic latet et notus inter se opponuntur. Quam
pulchre totus versus concinit cum praecedentibus.

580 sq. Hos versus Heinsius et Schraderus proscripserunt,

