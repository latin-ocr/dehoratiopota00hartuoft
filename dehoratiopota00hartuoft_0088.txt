80

de Ovidio taceam -—- alienus enim hic a proposito — quot
quantisque rebus praeter eam quam iam attigi Horatio
praestat Virgilius. Communia fere haec habent:

Hor.: Illic iniussae veniunt ad mulctra capellae,
Refertque tenta grex amicus ubera.

δὶς ταύτὸν ἡμῖν εἶπεν, et ingrate παρέλκει amicus3 ipsa bre-
vitate disertus est Virgilius

Ipsae lacte domum referent distenta capellae
Ubera.

Hor.: Mella cava manant ex ilice.

Non potuit hoc negligere Virgilius: in praestantissimis
enim deorum donis ab antiquis semper mel numeratur et fere
ambrosiae nectarisve instar habetur. Dedit ergo pleno versu:

Et durae quercus sudabunt roscida mella.

Horatio autem quomodo versum expleret quaerenti invito,
ut opinor, alter se obtulit versus3 nam satis languidum, ue
sensu cassum dicam, est istud

montibus altis
Levis crepante lympha desilit pede.

Hor.: Reddit ubi cererem tellus inarata quotannis
Et imputata floret usque vinea.

Sentisne, lector, quam pedestre sit, quam parum poeticum
istud quotannis? Sentisne, aio, nam ni sentis convincere
te ne conabor quidem. Eximio vero Virgilius:

Molli paulatim flavescet campus arista
Incultisque rubens pendebit sentibus uva.

