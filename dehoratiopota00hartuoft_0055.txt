 

47

quamquam Achillis vix mentio hic fit: tantummodo enim
aliquamdiu pugnae non adfuisse dicitur, Aiax autem, cuius
nomen* vs. 19 legitur, non Salaminius esse videtur sed Locrus,
efficio hoc ex epitheto celerem sequi, sed fortasse et hoc
ad explendum versum positum est. Neque tamen incredibile
Teucrum nominatum esse a poeta, fratrem Aiacem neglec-
tum. An minus ineptum est quod inter illos, a quibus
pernicies sit exspectanda Paridi, qui pedum velocitate fere
omnibus praestat, et Nestor appellatur, cuius βίη λέλυται,
quem χαλεπὸν «γῆρας ὀπηδεῖ, cui imbellis sit auriga et βραδέες
ivm-01⁸? Metro convenit istud Pylium Nestora: ideo aliis
potior ille habetur. Hinc natum illud celerem sequi
Aiacem, hinc Laertiaden exitium tuae gentis:
nam gentis suae exitium neque visurus est Paris, neque
vidit, quum ante equum Troianum factum ceciderit. Hinc
impavidus Salaminius Teucer dicitur: quod enim
minus aptum illi excogitari potuit epitheton, qui sub clipeo
fratris latere soleret? Iam nata est eo quo dicebam modo
stropha fere plena et perfecta:

Non Laertiaden, exitium tuae

Gentis, non Pylium Nestora respicis]>

Urgent impavidi te Salaminius
Teucer,

Quid addendum videtur potissimum? Iubet metrum: te
Sthenelus, et nunc una iunguntur Teucer et Sthenelus.
Nunquam, ut opinor, hoc fore exspectaverat Homerus. Deest
etiam aliquid versui: parva est lacuna duarum syllabarum, sed
totam fere stropham illa peperit. Sic enim poeta pergit:

solens
Pugnae, sive opus est imperitare equis
Non auriga piger.

