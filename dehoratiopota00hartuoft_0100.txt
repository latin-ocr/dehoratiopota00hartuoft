92

Eam autem sententiam vix aliis potuisse enuntiari voca-
bulis prudenter admonet Hertzius.

In N uce pseudo—ovidiana vs. 87 haec leguntur:

Felix secreto quae natast arbor in agro
Et soli domino ferre tributa potest.

Non hominum strepitus audit, non· illa rotarum,
Non a vicina pulverulenta viast.

Sumpta haec esse ex Horatio (Epist. Ι, 17, 7, sq.):

Si te pulvis strepitusque rotarum
Si laedit caupona,

multis viris doctis videntur, Hertzio minime. Verissime enim
ille observat rem ipsam esse simplicissimam, verba non
prorsus eadem3 postremo in toto carmine, quod 18'2 est
versuum, nullum praeterea inveniri Horatianae imitationis
signum. ι

Postea tamen idem Hertzius tamquam ex Horatiano
(IV, 13, 2): .

Vis formosa videri

sumptum hunc affert Nucis versum:
Nunc uterum vitiat quae vult formosa videri.

Qua in re egregii viri miror inconstantiam.

E Phaedro saepe tamquam Horatianae exempla imita-
tionis haec afferuntur: „Naris emunctae senex'' (quod con-
fertur cum Hor. Sat. I, 4, 8: „Emunctae naris, durus com-
ponere versus'’); „dulce lucrum” (quod confertur cum Hor.
Epist. I, 18, 102> „Honos an dulce lucellum''); sed illud esse
ex sermone quotidiano, hoc omnium fere scriptorum poeta-
rumque Latinorum, neque plus duobus hisce esse tribuen-

 

