 

'75

Ore renidenti modo quas raptaverat aura
Captabat plumas, flavam modo pollice ceram
Mollibat.
Vel hosce ex Arte (77 sq.):
Hos aliquis tremula dum captat harundine pisces
Vidit et inceptum dextra reliquit opus
Cum hisce e Metamorphosesin:
Hos aliquis tremula dum captat harundine pisceS,
Aut pastor baculo, stivaque innixus arator,
Vidit et obstipuit.
Ohe iam satis est. Satis enim, ut opinor, apparet non potuisse
a tali poeta periculum reipublicae a se ordinatae metuere sanae
mentis hominem, nedum Augustum, omnium quotquot suerunt
mortalium callidissimum.

At credidit ipse Ovidius carmina sua exstitisse causam cur
tristissima illa poena afficeretur et carminum suorum solam
Artem suo accusat nomine. Ut mittam rogare rever-ane illud
Ovidius crediderit, i. e. ita crediderit ut, cum secum rem re-
putaret, meritam illam esse poenam agnosceret et idoneam illam
esse tam gravis poenae causam intelligeret — haud desunt
autem loci ubi de hisce rebus agens mirari se, stupere, in
tenebris versari, nihil denique intelligere ostendat —— hoc dico
credere istud non potuisse Ovidium, nisi ei dictum fuisset ab
iis, quibus fidem negare non posset, immo nisi factum illud
esset, res tam mira, tam ipsa natura sua incredibilis, ne in
mentem quidem ei potuit venire. Ergo, cum ad Ovidium nun-
tius perferebatur Tomos eum relegari, simul hoc addebatur
condemnationem illam fieri propter impudicitiae praecepta in
Arte tradita, non potuit autem addi illud nisi addi iussisset
Augustus ..... ergo ipse imperator Augustus MENTI'PUS EST.
Nunc hanc disquisitionis disputationisque nostrae partem paulisper
relinquamus, mox ad eam redibimus.

Nam et alteram quandam exilii sui causam ipse affert Ovi-
dius: aut de errore aliquo suo loquitur aut vidisse se aliquid
quod videre sibi non liceret profitetur. Quis non novit illud

Gur aliquid vidi, cur noxia lumina feci
multaque alia in eandem sententiam? Hinc autem vulgo viri
docti efficiunt aliquas partes egisse Ovidium in Iuliae minoris

