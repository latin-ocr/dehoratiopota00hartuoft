CAPUT II.

DE OAESURA ΚΑΤΑ TETAPTON TPOXAION
APUD POETAS LATINOS.

Hanc nostram de Ovidii in Metamorphoseon libris XIV et
XV conscribendis negligentia observationem in praesentia se-
ponamus: mox ea ad aliam rem illustrandam utemur. Sed
nunc, quoniam semel in re metrica versamur, paulisper etiam
in ea moremur.

Quaestionem quandam instituam saepius iam antea agitatam,
hoc vero tempore a clarissimo quodam viro doctissime sed
simul, sic certe mihi stat sententia, perversissime tractatam.
Disquisitionibus enim suis utitur ad demonstrandum aliquid
quo nihil unquam falsius vidi. Ipsum virum non nominabo:
odi enim lites et bella literaria3 quid sibi invenisse visus ille
sit in fine capitis huius paucis dicam verbis, meis, ut opinor,
refutatum iam explosumque argumentis. Agam enim de hexa-
metrorum latinorum caesura κατὰ τέταρτον τροχαῖον.

Ab Homero illam caesuram sedulo vitatam primus Godo-
fredus Hermannus (Orph. p. 692) vidit et post eum saepius
viri docti pronuntiarunt, hac vero aetate Leeuwenius noster
totam rem tam docte acute diligenter est perscrutatus ut vix
quemquam superesse opiner qui quin, sicubi etiam in Iliade
vel Odyssea inveniatur, emendatione sit tollenda dubitet. Latini
vero poetae quid? Fieri potest ut Ovidium Virgilium alios le-
gens tam longo intervallo nullam eiusmodi caesuram invenias
ut credere incipias ad Latinos quoque poetas Hermanni pertinere
legem. Sic, ut hoc exemplo utar, quod mihi semper magni

