134

quendam corruptum sanare tentarunt, addit Burmannus: ,ffiynj ἦ

„Ex his eligant Propertii cultores periti quod poetae
ingenio maxime accommodatum videatur.'’

Neque tamen viros doctos, qui nuno Propertio dant operam,
condemno: non, enim, hercle, is sum cui de alienis laboribus
severe iudicare liceat libeatve3 et est quaedam editorum
ratio minime inepta, qui lectoribus manuscriptorum lectionem
quam accuratissime repraesentare studeant, neque ullam ad-
mittant emendationem quae non tam certa sit et explorata
ut nulla remaneat dubitandi causa. Sed quod nemodum illa
Burmanni admonitione tamquam fundamento usus emateria
Propertiana, si non ipsum Propertium, tamen aliquem poetam
Propertii quam simillimum reficere conatus est, hoc et doleo
et miror. Nam innumeri quidem Propertii loci ita traditi
sunt ut aut nulla ratione intelligi possint, aut eiusmodi
requirant explicationem, qua sermoni Latino vis fiat, sed
vix ullus eorum est quin de eo exstet aliqua coniectura,
incerta quidem sed lepida, elegans, venusta. Veterum vero
Batavorum philologorum ea fuit praestantia ut saepissime
tres eorum quatuorve suo quisque modo eundem versum
corrigere conati sint coniecturis inter quas difficilis sit optio,
ita omnes nescio quid Propertiani habent, ita omnes docu-
mento sunt earum auctores praestantissimos fuisse de poesi
Latina iudices„ poetica facultate vix ipsi Propertio vel Ovidio
inferiores. Illae tamen fere omnes in spissi Santeniani
voluminis latent tenebris, una alteraque earum tamquam
satis evidens in aliquem textum est recepta, plures in
annotationes criticas sunt relegatae, ceterae ne cognosci
quidem possunt nisi ab eo qui veterem illam editionem per·
volvendi laborem non reformidet. Quid ergo mihi in votis sit
rogas. Exstiturum tandem aliquando virum latine perdoctum,

ξ

l
i
ἒ

