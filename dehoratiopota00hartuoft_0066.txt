58

Augusto scribens? Eiusmodi ¹vocabulo si uteretur, fere hoo
diceret: „quam doleo quod Pompeius tum non magis fuit
cautus, diligens, strenuus: victoriam enim de Caesare repor-
tare potuisset''. An poetam breviter illud bellum describen-
tem istud decebat vocabulum? Minus etiam, ut opinor, quam
historicum: hic enim eo utentem facere poterat aliquem e
Pompeii partibus. Sed quod non decebat tamen dicere metro
cogebatur.

Vs. 5. Arma nondum expiatis uncta cruoribus,
Languida et nimis verbosa locutio. Dicendum fere erat:
arma etiam fraterno sanguine madida, vel arma
nondum expiata. Id posuit poeta quod plenum efficeret
versum Alcaicum.

Vs. 6. Periculosae plenum opus aleae. Nonne
his verbis ipsum bellum civile significatur? Vix dubitari
potest; sed si ita est, etiam ignes suppositos cineri
doloso ad idem bellum est referendum. Parum apta, hercle,
imago! Ea enim nulla alia res indicari potest quam illa
quae primo aspectu tuta videtur atque eiusmodi ut sine
ullo periculo tangi tractarique possit, revera autem perni-
ciem affert pestemque. Et est haud dubie omnium malorum
causa bellum civile, sed cuinam, obsecro, mortalium videri
unquam potuit non periculosa? An ergo hoc vult Horatius
(quod suspicati sunt nonnulli) ipsi Pollioni periculosum
esse illius belli historiam scribere3 exstinctum enim bellum
videri magis quam esse; metuendum esse ergo ne flamma
eius aliquando in scriptoris exitium erumpat? Lepida ea
esset sententia et venuste enuntiata. Sine imagine enim hoo
diceret Horatius: „Periculum est, mi Pollio, ne imprudenti
tibi aliquid excidat quod iram nonnullorum movere possit.
Vivunt enim multi qui bello civili interfuerunt, vivit etiam
in nonnullorum animis pristini odii aliquid: non adeo ex-

 

