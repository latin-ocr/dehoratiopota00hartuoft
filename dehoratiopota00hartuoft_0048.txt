40

statuere neque posse neque velle rectene an iniuria unam
alteramque eius stropham deleverit Peerlkampius. Tam enim
insulsum carmen est, Musis iratis compositum, ut corrumpi
ne ab ineptissimo quidem grammatico potuerit.

In Horatii carminibus saepe unam alteramque abundare
stropham quis neget? Illarum quae fuerit origo demonstrare
conatus sum: melius tamen rem perspicies si reputaveris
permulta esse carmina eiusmodi ut ultima stropha cum magno
totius emolumento abiici possit. Sedulus enim versuum Sap-
phicorum Alcaicorumque fabricator interdum non sentit
materiam se iam exhausisse et ad finem pervenisse, quae-
que postremo dixerit claudendo carmini esse aptissima. Nova
ergo stropha addenda suum ipse opus dum explere vult

corrumpit. Dabo exempla.
Π, 5. Carmine Romano admodum et rusticO, sed haud

illepido, amicum immaturae puellulae amore captum ut
semet contineat neve nimia peccet festinatione poeta admonet.
Venuste illam cum vitulo per prata libere luxuriante com-
parat; tum alia imagine, ad amicum conversus, „tolle” ait

Tolle cupidinem
Immitis uvae.

Egregie huic annectitur stropha, quam si ultimam esse
passus esset poeta, nihil fere esset quod in toto carmine
iure reprehendi posset. Primum, ut omnia recte inter se
cohaereant, ad priorem redit imaginem his verbis

Iam te sequetur: currit enim ferox Ι Aetas.

Quibus de aetate addit observationem, qua nihil melius
sub carminis finem poni possit: paulo enim obscurior est
et οέινιγμοιτωδεστέροι, ideoque sententiam moralem continere
videtur gravissimae plenam sapientiae:

 

