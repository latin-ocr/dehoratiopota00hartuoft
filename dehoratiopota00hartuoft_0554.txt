170

    

Respondet leno: „ego spem pretio non emo.” Hic sym:
„nunquam rem facies.‘' Ad quae verba annotatur: „leno quid-
quid agit ad lucrum refert: et sic lucri genus dicit esse Syrus
a lenone, quemadmodum persuadet? Sensu cassa. Propono: „leno
quidquid agit ad lucrum refert, et sic spem lucri genus dicit
esse Syrus lenoni quem ad morigerandum persuadet.”

18. „Nunc” Syrus ait „ancillam tuam Ctesiphoni vende quanti
est empta; peregre tibi proficiscendum scio:

ubi illinc, spero, redieris, tamen hoc ages.”
Ad ubi illinc, spero, redieris annotatur: „ex spe sua
vult Syrus ostendere quid leno debeat sperare, id est, non se
accepturum modo.’' Haec non intelligo; periisse hunc scholii ·
finem suspicor: „pecuniam, sed etiam de reliquo acturum.‘’

20. Inieci scrupulum homini] „hoc leno non audit;
simul enim dicitur quum ille clamat. Et ideo simul legi non
potest.” Ultima sic scripta sunt ab eo qui in clara luce caecu-
tiret. Integri scholii haec fuit sententia: „quamquam quae
Syrus dicit et quae Sannio clamat deinceps leguntur, tamen
in scena simul sunt pronuntianda. Syrus enim secum loquitur
et ita ut Sannio non audiat.”

36. Omnes dentes labefecit mihi] „iniuria lenoni
tunc dolet, quum adiuncta damno est: ut supra:

quando eum quaestum occeperis
Accipienda et mussitanda iniuria est adolescentium.
Vel idcirco enumeratis contumeliis adiecit: etiam insuper
defrudet?” Pro vel idcirco legendum est etidcirco.

Sequitur: „et vide ut eadem quae dixit supra repetat, sed
ardentius tamen et cum αὐξήσει. Sic Virgilius in maius repetit,
quod non semel dicit.” Aut locus e Virgilio citatus hic excidit,
aut, id quod verisimilius videtur, ipsum Virgilii nomen vitio
natum est.

44. In Wcsterhoviana obscurissima hic legitur annotatio de
novis personis in scenam prodeuntibus, quarum adventu quaestio

