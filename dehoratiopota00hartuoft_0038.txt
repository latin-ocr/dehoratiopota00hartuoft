30

minus ferendum visum esse quam substantivum acervos
sic sine ullo adiectivo vel genitivo ad magnas divitias signi-
ficandas positum, Sed eo vitio notando non grammaticum
aliquem vel librarium perstrinxit sfflfloratim, qui
metri difficultate ad incitas redactus sententiae vim fecerit.
Dicendum erat, ut opinor, thesauros, atque illud ipsum
in mente habebat Horatius. Non enim melius animo nostro
repraesentare possumus virum sapientem, suo contentum,
divitiarum contemptorem, quam si eum fingimus, dum ali-
cubi thesaurus effoditur, cuius suam sibi partem iure vindi-

’ care poterat, praetereuntem neque respicientem. Sed voca-

bulum unice huic imagini aptum versus respuebat3 alio ergo

,contentus esse debebat poeta et prae numeris cetera omnia
¹ ‘contemnens pulcherrimi ornamenti fecit iacturam. Quod si

quis nimia Horatii admiratione ductus incredibile et illo
indignum putat, inspiciat mihi alium locum, ubi fere idem
ei accidisse videtur.

I, 2. Summis effert laudibus Augustum poeta: non homo
ille ei videtur sed deus; Mercurium de coelo descendisse
credit qui rei Romanae prospiciat. Hunc ergo sic alloquitur:

Serus in coelum redeas, diuque
Laetus intersis populo Quirini,
Neve te nostris vitiis iniquum
Ocior aura
Tollat3 hic magnos potius triumphos,
Hic ames dici pater atque princeps,
Neu sinas Medos equitare inultos,
Te duce, Caesar.

Praestantissime hoc dictum est, et vellem in vocabulo
tollat finem facere potuisset Horatius: in ipsa enim Dei
praesentia insunt omnia; praesente deo omnia florent, prae-

