212

Apollodori sed Latini Ennii. Et fortasse ex eodem fonte pro·
verbium illud quo parasitus utitur:

'I'ute hoc intristi, tibi omne est exedendum
Terentius hausit, nisi de suo finxit. Haec de Eunuchi loco in
Andriam, deque Ennii versibus in Phormionem translatis ita
nobis a Scholiasta traduntur ut nullus sit dubitandi locus.
Quae si cui pauca videantur, non ego huc confugiam ut for-
tasse alia ex hoc genere exempla periisse dicam: immo ultro
fateor plura ex eodem genere in antiquo commentario mihi

lecta fuisse non videri, Sed permulta alia, quae tamen eodem e

tendant omnia, idem nos docet: quae singula neque plane
certa neque magni momenti videri possint, coniuncta tamen
et firmissima sunt et gravissima. Etenim quotiescunque Scho-
liasta Terentium „mire,'’ „artificiose '’ scripsisse iudicat, simul
mihi significare videtur eum illis locis ab exemplari suo reces-
sisse. Nonnunquam disertis illud dicit verbis Ad Andr.
V, 3, 20:

Domus, uxor, liberi inventi invito patre
annotatum invenimus: „mira gravitate sensus elatus est, nec
de Menandro, sed proprium Terentii.”

Ad Adel. IV, 7:

Ipsa si cupiat Salus,
Servare prorsus non potest hanc familiam.
„Hinc licet aestimare quantum et coloris et gravitatis apud
Terentium sit ad imitationem Caecilianam. Vide quantum
creverit a superioribus, ut sic finiret.”

Certiusne quidquam cogitari potest? Nonne enim hic an-
cilio opponitur Terentius tamquam fideli interpreti poeta verus
propriique coloris vindex? Nonne hoc dicit Scholiasta, Teren-
tium, cum iam ab initio libera mente exemplaribus suis usus
esset, uberrimum huius consilii cepisse fructum cum ultimam

scriberet fabulam?
Et quemadmodum Caecilio hic, ita alibi Plauto Terentium

 

