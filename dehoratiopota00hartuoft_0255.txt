39

deprehendat. Ergo ut appareat quam fuerint omnino Ovidii
aequales, qui quidem in literis non essent hospiteS, in quali-
cunque legendo carmine ad cogitandum de aliqua tragoedia
propensi, lubet hic e Propertio afferre exemplum, quod illam
rem luculentius doceat quam ullus ipsius Ovidii locus, ideoque
a proposito nostro minime sit alienum. Et nusquam illud in
huiusce generis disputationibus allatum vidi. Propertius ergo
postquam (III, 15) praeclaris versibus Antiopam miseratus est,
quae, non agnoscentibus eam filiis, crudeliter a stabulo quo
perfugerat repellatur, subito laetus exclamat (vs. 36 sq.):
Digne Iovis natos qui tueare senex
'Pu reddis pueris matrem e. q. s.

Qui nunc Propertium legit non potest non admirabundus rogare
unde tam subito senex ille pedes intulerit. At non miratos
opinor Propertii Ovidiique aequales. Horum enim nemo fuit,
qui senem illum non optime notum haberet. Sed noverant eum
omnes ex aliqua tragoedia. Suus enim in tragoediis locus est
senibus illis, qui, si non nutrix aliqua eo fungitur munere,
sero, cum iam mater in eo est ut securi filium caedat, vel
filius ut matrem ducat uxorem, prolato aliquo signo efficiunt
ut parentes liberique inter se agnoscant.

Deinde immensam Ovidius aut perlegit aut certe inspexit
epylliorum et αἰτίων Alexandrinorum copiam. Utrum autem
diversa inter se fuerint ἐπύλλια et αἴτια an, id quod de Gal-
limacho perhibet Diltheyus, αἴτιοι nomen fuerit magni libri
multa complexi ἐπύλλια parum hic refert.

Praeterea Virgilium bene cognitum habebat, et omnino quot-
quot Romae florebant poetae eos omnes audiverat recitantes vel
legerat. „Quotque aderant vates rebar adesse deos'’ ipse ait;
bonos sui temporis poetas pie colebat, pulcherrimos eorum ver-
sus tenebat memoria, et inscius invitusque saepe eos imitabatur
(cf. quae scripsi in libro de Horatio poeta p. 193 sq.).

Sed praesertim doctrinam, qua opus erat, sibi Ovidius col-
legit ex omni enchiridiorum genere. Syllogas geographicas,
astronomicas, mythologicas ei scribenti semper prae manibus
fuisse pro certo constat. Atque ex illis non solum argumenta
suarum narrationum hausit, sed etiam, id quod hic illic etiam
nostris cernere possumus oculis, narrationes, ut erant in en-

