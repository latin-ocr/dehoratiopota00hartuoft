 

93

dum locis quam verbo nudare apud Phaed. prol. 47 et
Hor. Sat. Π, 5, 47 eodem fere sensu posito, iure annotat
Hertzius. Cur ergo eidem Phaedrianum (ΙΙΙ, 10, 17);

Stuproque turpi pollui famam domus
ex Horatiano (IV, 5, 21):
Nullis polluitur casta domus stupris,

expressum esse probabile videatur minime intelligo.

Neque Manilius quidquam ab Horatio sumpsit, neque,
quod in hac causa multo maioris videtur momenti, Pinda—
rus Thebanus. Is enim ex alienis pannis admodum
venustulos consarcinavit versiculos quibus Iliadem in Lati-
nam redigeret epitomen. Aut ergo Horatius parum ei inno-
tuit (vixisse autem videtur imperante etiam gente Iulia) aut
parum placuit.

In Priapeo 73, 3 legitur inutile lignum, sed quis
hoc ex Horatio (Sat. I, 8, 1):

Olim truncus eram ficulnus, inutile lignum

desumptum esse pro certo contendat? Lignum enim e quo dei
rustici fit imago inutile appellare cuiusvis est3 nam e st
revera inutile. Si instrumento rustico aptum fuisset, non
animi causa ex eo Priapum fecisset horti dominus.

Curtius haud dubie, iudice Hertzio, quum scriberet
(111, 5, 8);

Hi (adulatores) tum coelum illi (i. e. Alexandro) aperie-
bant, Herculemque et Patrem Liberum et cum Polluce
Castorem novo numini cessuros iactabant

ante oculos habuit Horatianum (II, 1, 5):

Romulus et Liber pater et cum Castore Pollux.

