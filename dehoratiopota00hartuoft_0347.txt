131

narrarent curas, id quidem plane nihili est. Casus locus est ex'-
pertus, curas non sensit, nam puncto temporis palude est mer-
sus. Quod autem ad verbum attinet: in M est narrarent, in λ
narrassent, quod minus aptum. Sed videndum an non utrique
lectioni praestet id quod est in N inciperent: huic verbo expli-
candi causa adscriptum esse narrarent admodum est verisimile.
Contrarium non item.

721 sqq. Nan-ationem suam de Philemone et Baucide sic

concludit Lelex:

Haec mihi non vani, neque erat cur fallere vellent,

Narravere senes. Equidem pendentia vidi

Serta super ramos, ponensque recentia dixi:

„Oura deum di sint, et qui coluere colantur’'.
Quis ultimo versui non adstupeat, quis non ea sibi legere vi—
deatur quae mortalium nemo unquam sit intellecturus? Non
audet tamen dubitare quin sic scripserit Ovidius, 113111 videt
Heinsii lectionem hac editorum annotatione reiici: „Sed cf.
Lachmann ad Lucret. p. 253”, atque ne hiscere quidem audet.
At quid illud est quod sacro illo ore edatur? Audi: „eura deum
di sint, id est: sint nobis deorum loco quos ipsi dei sua cura
dignati sunt, et qni coluere eolantnr''. Ergone novum cultum
atque adeo novam theologiam Lelex instituit? Non opinor.
Omnis eius sapientia redit ad notum illud prudensque:

Discite iustitiam moniti et non temnere divos
et hoc est quod praeclara sua emendatione Ovidio reddidit
Heinsius:

Cura pii dis sunt et qui coluere coluntur.

805. Sic Fames describitur:

Ventris erat pro ventre locus, pendere putares

Pectus et a spinae tantummodo crate teneri.

Auxerat articulos macies genuumque tumebat

Orbis, et immodico prodibant tubere tali.
In cod. M vs. 805 verba pendere putares sunt in rasura, „in
qua olim fuisse constat’' (Kornius ait) „genuumque tumebat’'.
In margine a m. 2 baec sunt (omitto autem vitia leviora et
dudum sublata):

