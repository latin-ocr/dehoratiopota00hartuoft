6

Vel unum illud acervos sic nude positum sententiam
claudam reddit et subineptam. Egregium vero est quod reponi
iussit Peerlkampius:

regnum proprium atque tutum
Deferens uni, diadema et auri
Quisquis ingentes oculo irretorto
Spectat acervos.

Π, 5. Amicum amore puellulae immaturae captum et
alia et haec admonet Horatius:

Tolle cupidinem
Immitis uvae: iam tibi lividos
Distinguet autumnus racemos
Purpureo varius colore.

Nonne quicunque in tempore memor est notissimi loci
Ovidiani, quem et Peerlkampius affert:

ut variis solet uva racemis
Ducere purpureum nondum matura colorem

verbum distinguet fere contrarium eius significare sen-
tit quod hic requiritur, uniceque 'sententiae aptum esse quod
Peerlkampius coniecit: distendet autumnus racemos?

Omnibus illis locis quos hucusque ¹attuli satis est Peerl-
kampii annotationes perlegere ut summa movearis admi-
ratione. Neque tamen in coniectandi verborumque emen-
dandorum munere primaria Peerlkampianae praestantiae pars
cernitur. Ipse enim saepius declarat multo magis se operam
dedisse deprehendendis versibus, strophis, carminibus spuriis.
Qua in parte quanta sit versatus iudicii elegantia paucis
exemplis lecton' in mentem revocabo.

