 

95

laritatem'' quandam nactus est. Atque haec sententia haud
leviter confirmatur iis quae Fronto, vir multarum literarum,
ad Marcum Aurelium scripsit (p. 23 Nab.):

Plane multum mihi facetiarum contulit istic Oratius
Flaccus memorabilis poeta mihique propter Maecenatem
ac maecenatianos hortos meos non alienus·

v Non enim haec eius verba sunt qui de homine iam cele-
berrimo loquitur. Nam quod Hertzius huic disputationum
suarum parti addit: „Ex iis quae hucusque proposuimus, id
sane elucet, Horatii carmina ante aetatem Neronianam non
neglecta esse‚'' id, ut virum praedoctum decebat, caute qui-
dem et circumspecte dictum est, sed ne illud quidem eum
scripturum fuisse opinor nisi iis quae ipse conquisivit alia
argumenta accessissent quae multo viderentur graviora. Credo
enim egregium virum alienis quibusdam pracsertim ductum
esse lucubrationibus. Quae illae sint iam dicam: Propertium
enim et Ovidium permulta Horatio debere ingenti labore
duo viri docti demonstrare conati sunt et Hertzium habent
assentientem. Rectene an non iam videamus3 de utroque
autem poeta et utroque viro docto seorsum disputabo.

