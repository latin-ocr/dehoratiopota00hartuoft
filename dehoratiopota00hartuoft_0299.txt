 

83

ipsum, maximam habeat speciem veri. Hoc autem nemo melius
docet quam ipse, quem tractamus, poeta scriptorve et sua quem-
que mens longo illius usu exercitata atque limata. Denique nescio
an nihil melius quae artis criticae vera ratio sit doceat quam
decantatum illud Francogallorum dictum:

INVENIAS QuocUMan Loco, REM, QUAE BONA, sumn!

LIBER I.

1 In nova fert animus mutatas dicere formas
Corpora: di coeptis (nam vos mutastis et illas)
Aspirate meis.
Finem vs. 2 tentarunt multi. Quod in mea editione posui:
„coeptis (nam vos mutastis) et ausis'' desperantis erat coniectura,
non digna quam inter virorum doctorum conamina Ehwaldus
referret. Boni enim nihil in ea est nisi quod non, ut lectio
vulgata, aliquid praebet quod plane sit sensu cassum. Sed est'
hiberna nive frigidior: „de mutatis corporibus canto: vos, o
dii immortales, huic consilio favere aequum est, quoniam illius
mutationis auctores estis''. Nullum est argumentum in quod
non conveniat illud: „de rerum natura cantabo3 vos o dii
coeptis aspirate meis, nam vos res creastis''‚ vel: „de diro fa-
cinore cantabo, vos o dii me adiuvate, nam vos illud fieri per-
misistis” vel quid non? Ovidium tamen equidem credo (et quis
non credat?) Metamorphosesin suis praemisisse aliquid quod
illarum sit proprium — et quod paululum certe habeat acu-
minis. Merkelii illac suum sibi requirit Oedipodem. Neque
quidquam proficimus Ehwaldi annotatione: „denn wie alle an-
deren so sind auch diese Verwandlungen euer werk’': neque
operae pretium duco hic Stobaei Eclogas inspicere ut a Posidonio
docear quae sint illae aliae omnes mutationes: „cosmicas et
physicas’' esse cogitandas etiam sine Posidonio quivis intelli-
geret, si revera hic duo genera mutationum inter se opposuisset
Ovidius. Sed non opposuit neque potuit opponere. Denique qnid
multa? Unice verum est quod recepit P. LeJay e cod. ε illa.

