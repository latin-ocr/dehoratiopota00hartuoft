 

51

solum. Diu audita lectaque mecum pervolvebam, sed quo magis
considerabam omnia eo certior mihi stabat sententia ceteros
omnes errare me verum vidisse. Ineptissimae, sat scio, me
αὐθαδείαις accusabit quicunque hoc me profitentem audierit:
ergo rem ipsam cognoscat.

Mota manus procerum est. Annotat Gierigius: „manu-⁹, consi—
lium, collegium'' atque sic puer meus verterat, vertebantque
omnes quos identidem rogabam, non cives solum academici sed
etiam viri docti. In recentioribus editionibus (atque omnium
instar hic est praestantissima illa Ehwaldi, quae a. 1898 apud
Weidmannos‚ Germanicis annotationibus instructa, prodiit in
lucem) nihil video annotatum, e qua re efficio nihil viris doctis
in antiqua Gierigii interpretatione mutandum videri. Sed quis
unquam (atque hoc gravissimum mihi ad vulgatam versionem
refellendam videtur argumentum, hoc, licet cetera omnia quae
dicturus sum minus probentur legentibus, nemo mihi eripiet
unquam, nemo unquam poterit convellere) grave atque augus-
tum procerum consilium manum appellari audivit? Nonne multo
hic praestitisset moti sunt proceres scribere? Scio vocabula unum
spondeum implentia in initio hexametrorum rara esse apud
cultiores poetas, non desunt tamen in Metamorphosesin, hic
vero eiusmodi versus gravitatem quandam haberet a verborum
sententia minime abhorrentem. Neque metuo ne quis mihi hic
opponat quod in Dialogo de Oratoribus c. 37 legitur: ceteram
procerum manum, nam qui ibi loquitur (secundum ceteros Ma-
ternus, secundum Iohnium Secundus) significare vult maynum
esse eorum procerum numerumg de libris potius quam de ho-
minibus cogitat, poteratque et procerum multitudinem vel etiam
procerum turbam dicere. Aliud est in uuiversum de procerum
genere loqui, aliud legentibus ante oculos proponere certum
quendam iamque antea commemoratum regum consessum eum-
que amplissimum et summopere venerandum ¹).

 

1) Respici a Dialogi scriptore vidii Overba dixeris? Haud obloquor. Sed quam
saepe qui verba notissima affert ea per risum iocumque in suum convertit usum at-
que eo sensu adhibet de quo auctor ne cogitavit quidem. Nonne saepe nos aliquem
„laudatorem temporis acti'' appellamus aut nescii aut non curantes vocabula notata
omni carere sensu nisi illud se puero accedat

