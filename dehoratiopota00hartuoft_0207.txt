199

ratii carminibus differt, certo tamen argumento fraudis con-
vincitur. Ultima enim eius stropha haec est:

En quo furentes Eumenidum choros
Disiecit almo fulmine Iuppiter!
Huic ara stabit: fama cantu
Perpetuo celebranda crescet.

Audisne quid inter verum Horatium et imperitum falsa-
rium intersit? Tertius strophae Alcaicae versus plerumque
apud Horat-ium e tribus constat vocabulis, sed nunquam sic
in partes aequales est divisus ut hic

huic Ι ara Ι stabit Ι fama Ι cantu,

nunquam eius ille est rhythmus quem musici Italico voca-
bulo „staccato” appellant. Sed talia audiuntur et sentiuntur
melius quam demonstrantur.

Dicebam modo tum demum poe‘tam Horatium fuisse negari
posse si a poeta prae ceteris ardorem fervoremque exspec-
tares postularesque. Aliam tamen ob virtutem dignissimus
est Horatius quem poetam vocemus: egregie enim obser-
vare poterat et lubenter atque cum voluptate quadam ob-
servabat, quid? Homines illorumque vitam, studia, errores.
Quum enim esset vir cultissimi ingenii, mox nobiles viros
amicos nactus est, qui et ipsi literas disciplinasque magni
facerent. Annos duodetriginta natus iam Maecenati familiaris ⁴¹
erat3 quinque annis post ab eodem praedium Sabinum dono
accepit, “ubi securus atque quietus sibi literisque vivere
posset. Non ergo diu ei adversa fuit Fortuna, non habuit
quod vitae suae duritiam accusaret Horatius. Hinc in pleris-
que satiris tam lenis est3 plerumque enim lectores sic fere
alloquitur: „me videte, me imitamini3 quid trepidi, anxii,

