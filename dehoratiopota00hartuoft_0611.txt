 

227

se sentire quam vitae pleni sint omnes Terentii versus. Annotat
enim: „cetera sunt in gestu quaerentis quid dicat de Pamphilo
nec invenientis.''

Hic me aliquis sic interpellare possit: „Heus tu, de Sosiae
persona dicturus eras, sed identidem etiam, si quos in Simonis
verbis deprehendere tibi videris lepores, illos nobis indicasfi
Feci hoc, fateor, sed facti non poenitet. Non enim tam bene
lepideque narrare potuisset Simo, nisi tam bonum nactus esset
auditorem. Quid quod singula sua verba illius moribus inge-
nioque accommodat.

89. Sic senex pergit: ι

item alio die

Quaerebam: comperiebam nil ad Pamphilum

Quicquam attinere.
Hic quoque ego, quamvis mirum videatur, narrantis ἦθος agnosco.
Et tamen ne Scholiasta quidem, accuratissimus 1110 ornamen-
torum, quae sermo Terentii habet, observator, quidquam me
docet. Is enim annotat: Nihil ad Pamphilum quic-
quam] „nape'lnovz nam abundat quidquam, nam nemo
quis q u am non dicitur.” Haeccine a Donato profecta credamus ⁶?
Non ego. Vix hic oculis meis fidem habeo. Itane vero? Non
dicitur nemo quisquam? Quid ergo Eun. vs. 1032 legitur?
Nempe:

O populares! ecquis me hodie vivit fortunatior?

Nemo, hercle, quisquam ¹).
Et fac iam nunquam antea dictum illud fuisse nemo quis-
quam, nonne liceret Terentio eam vocabulorum compositionem

¹) Unus hic locus satie, ut opinor, demonstrat non ipsum Donatum ea scripsisse
quae modo citabamus. corruptam a compilatore annotationem censeo, quae olim
huiuscemodi fuerit: „eodem modo nemo quisquam dicitur.'’ Nam Donatum
aliquid docuisse quod veritati adversa fronte repugnaret mihi non persuadetur. Of.

quod in scholio sincero integroque legitur ad Phorm. 1, 2, 30: Noster mali nil ·

quicquam] „quartum παρέλκων, ut in Hecyra: nam nemo illorum quisquam,
scito, ad te venit.'’

