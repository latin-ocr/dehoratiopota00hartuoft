 

43

„ut brevem viam demonstraret, non eas sed transeas
dixit.” Hoc vero cur facere recuset non habet ChremeS, et
iubente Pythiade Dorias ancilla cum eo abit viam ei mon-

stratura.

Aeros III SGENA 4.

Nova hic in scenam prodit persona, quam Terentius ipse
addidit (hoc enim nos docet Scholiasta), quo facto ea quae
sequuntur multo fiunt lepidiora. Antipho est, qui cum frustra
diu Chaeream expectaverit, tandem eum domi quaerit. Verba
eius et alia sunt et haec (vs. 545):

quue adeo visam, si domist. Quisnam hinc ab Thaide exit?
Bentleius:
Sed quisnam a Thaide exit?

Elegantissima haec est coniectura et haud dubie recipienda.
Quis enim languidum istud hinc ab Thaide ferat, vel
durissimum illud asyndeton? Et est correctio lenissima. Etenim
post literas st in domist omissa est a librario vox sed (set),
deinde adverbio hinc versus utcunque expletus.

Acrus III ScENA 5.

Quem Antipho admirabundus a Thaide exire viderat, quem-
que iam e latibulo speculatur, Chaerea est, indutus etiamnunc
Eunuchi vestibus. Primum anxius respicit, deinde, ubi a tergo
tuta videt omnia, gaudio exclamare incipit.

vs. 549. Nemo homost. Quid sibi ista verborum velit
ubertas alibi dicam.

Deinde, memor etiam quam intempestive modo se remoratus
Sit senex ille Achidemides, secum queritur (vs, 553 sqq.):

