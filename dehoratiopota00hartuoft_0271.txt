 

55

comitem, quem a proficiscente Ulysse casu aliquo apud Polyphe-
mum relictum Aeneas praeternavigans supplicibus eius motus
precibus in suam receperat navem. Hi inter se rogant quis eos
casus eo ubi nunc sunt adduxerit, et Achaemenides quid sibi fuerit
animi, postquam abiisse socios, se in dira illa insula destitutum
senserit, in quanto metu ibi diu vixerit, quo modo tandem sibi
sit ab Aenea allata salus exponit ; Macareus se longarum viarum
taedio et descensus ad inferos metu remansisse apud Circen
docet, sed antea de magicis Circes artibus, quibus in sues
converterit Ulyssis comites narrat, seque refert, iam restitutum
in integrum, illo anno, quo cum Ulysse ceterisque commilito-
nibus apud Circen sit deversatus, ab ancilla quadam eius et¹
alias audiisse fabulas et illam de Pico, Circe, Canente, quae
nunc versibus 320—435 legentibus offertur. Hercule non sponte
se haec metamorphoseon series iuncturaque obtulit poetae; magno
difficilique labore eam est commentus. Sudantem eum cognosci-
mus· et, ad incitas redactum, omnem speciem veri negligentem.
Caietam enim Aeneae navis, qua Achaemenides vehebatur, ap-
pulerat, ibi huic obviam venit Macareus, qui apud Circen sub-
stiterat. Non idem est, ut opinor, Caieta et Circei, quamquam
non ita longo spatio inter se hi loci distant.

XIV, 623 sqq. Rege Proca vivebat Pomona, pulcherrima
virgo, cuius amore captus Vertumnus et aliis utitur dolis et
sumpta anus figura eam sollicitare studet et monendo et nar-
rando de Iphide et Anaxarete. Sequitur narratio illa (698—765)
quae nos, nil tale suspicantes, subito ex Italia Cyprum trans-
fert! At nihilo magis misero amatori narratio anusque figura
prodest quam antea variae profuerant quas induerat formae.
Etenim, quemadmodum vss. 643—652 cognoscimus

habitu messoris aristas
Corbe tulit verique fuit messoris imago.
Tempora saepe gerens faeno religata recenti
Desectum poterat gramen versasse videri ;
Saepe manu stimulos rigida portabat, ut illum
Iurares fessos modo disiunxisse iuvencos;
Falce data frondator erat vitisque putator;
Induerat scalas, lecturum poma putares,
Miles erat gladio, piscator arundine sumpta.

