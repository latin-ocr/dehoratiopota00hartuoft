 

189

Stupuitque Ixionis orbis
et Urnisque vacarunt Belides,

scriberet memorem esse potuisse Horatiani carminis, ex eoque
verba: „stetit urna paulum sicca''et „Ixion vultu risit invito”
sumpsisse quae in suum usum converteret. Nam quod ad
Her. XIV pertinet, illic quaedam leguntur quae Horatianis
multo sunt similiora quam quae e Metamorphosesin attulit
Zingerleus. Horatius enim Hypermnestram dicentem facit:

Surge, ne longus tibi somnus unde
Non times detur.

Ovidius:
Surge Ι Nox tibi, ni properas, ista perennis erit.
Horatius:

Ι, pedes quo te rapiunt et aurae,
Dum favet nox.

Ovidius:
Dum nox sinit, effuge.
Horatius:

Nostri memorem sepulcro
Scalpe querelam.

Ovidius:
Sculptaque sint titulo nostra sepulcra brevi.

Sed quoniam ab utroque poeta eadem tractatur historia,
fieri non poterat quin et eadem nonnulla vocabula utrique
se sponte offerrent. Quum enim aliquem e somno excitas,
ne dormientem eum opprimant hostes, vocabulo surge

