 

147

635 Morphea: non illic quisquam sollertior alter

Exprimit incessus vultumque sonumque loquendi.
Sic est in M. Oui lectioni ut quam simillimam exhiberet, Kor-
nius illi coniecit, unde merae nascuntur tenebrae. Multo melius
Ehwaldus a „deterioribus” accepit „illo’'. Credo, nisi metuisset
ne „deterioribus” blandiri videretur, integram eorum lectionem
exhibuisset: illo iussos, quae elegantissima est lectio, neque
unquam nata esset, nisi legitimus eam pater procreasset.

694 sqq.

Hoc erat, hoc, animo quod divinante timebam,

Et ne, me fugiens, ventos sequerere rogabam.

At certe vellem, quoniam moriturus abibas,

Me quoque duxisses.
Quemadmodum Graece μάλιστα μέν in votis proponendis suum
sibi εἶ δὲ μή secum trahit, sic hic‘Alcyone re, quam maxime-
cupierat, commemorata, alteram, minus sibi exoptatam, qua
tamen contenta fuisset, annectere debet coniunctionibus aut certe,
non at certe. Cf. XIII, 152:

Nec sanguinis ordo,

Sed virtutis honor spoliis quaeratur in istis.

Aut si proximitas primusque requiritur heres,

Est genitor Peleus, est Pyrrhus filius illi,

Quis locus Aiaci?

697 sqq. Lamentari sic Alcyone pergit:
Multum fuit utile tecum

Ire mihi: neque enim de vitae tempore quidquam

Non simul egissem, nec mors discreta fuisset.
Difficilis est optio utrum cum λ legas „tecum fuit utile tecum”,
an cum ε „fuit hoc fuit utile tecum'', an denique cum Riesio:
'„tum tum fuit utile tecum’', in omnibus enim his lectionibus
est id quod tam egregie lamentantem deceat: unius vocabuli
repetitio. Nescio tamen an omnium maxime probem lectionem
codicis ε, nam quid potius repetatur quam verbum fuit ubi res
incredibilis proponitur: utile fuisse cum eo ire qui naufragium
fecit? Sed et alteras repetitiones aequi bonique consulo, dum-
modo Marciano suum sibi multum relinquatur.

