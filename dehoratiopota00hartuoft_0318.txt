 

102

 

99 Ille diu pavidus pariter cum mento colorem
Perdiderat, gelidoque comae terrore rigebant.
Quin deteriores codices hic Ovidii ipsius exhibeant mentem

„cum voce colorem” praebentes non dubito. Ingratissimae ver- ’

bositatis est „pavidus mentem perdiderat'' . Et vocis hie mentio
omitti non potest. cf. decantatum illud?
Obstupui, steteruntque comae, voa· faucibus haesit.

135 Legendum cum scholiis Lucani:
ultima semper
Expectando, dies hominis.

Quoniam sententia est: „priusquam beatum dicas aliquem ho- “

minem, eius mors tibi est expectanda‘’, sive: „ea est inconstanti·
humanae sortis, ut neminem e. q. s.’ ’Et rectissime sequitur:
’ dicique beatus ·
Ante obitum nemo supremaque funera debet.

Nunc enim utrobique monemur ne iusto citius iudicium pro-
nunciemus. Longe aliud quid vulgata lectio homini menti nostrae
offert: „homo semper putare debet se hoc ipso die mori posse 3
homini semper mors debet esse ante oculos’'.

152 Comites ut quietem capiant Actaeon monet hoc argumento:
Nunc Phoebus utraque
Distat idem terra.

Pro terra Bentleyus coniecit meta3 praeterea Ehwaldus annotat ι

„meta L 4 vulg. (nach vs. 145)”. Et verum est vs. 145 legi:

Et sol ex aequo meta distabat utraque
ideoque facile alicui vs. 152 terra legenti suspicionem nasci
potuisse hic quoque meta requiri. Verum num ea causa est our
Bentleyi coniectura non recipiatur? Immo cum constet nullum
unquam sanum sensum e lectione berra extractum iri, sempor
unicuique illa nascetur suspicio. Atque id quod inter omnes
verum esse constat, tandem aliquando tamquam verum est
agnoscendum.

205 In cervum conversus est Actaeon:
Quid faciat, repetatne domum et regalia tecta
An lateat silvis? pudor hoc, timor impedit illud.

