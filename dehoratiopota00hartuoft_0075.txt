 

67

Aquilae leonisve iuvenis instar Claudius cum barbaris be]-
lum gessit: hi enim ab eo oppressi quid educatio posset
sunt experti. Quis unquam eo nomine leones aquilasve lau-
dari audivit quod tantam liberis suis instruendis docendisque
adhibeant operam?

, Sed, utut est, ad educationem pervenimus, qua via vel
potius quo saltu nunc non rogo. Hinc quomodo ad Drusum
et Augustum apte transiri posset poeta quaesivit: tamquam
vinculo ergo usus est hac observatione morali: „fortium
parentum fortis esse proles solet, sed accedere debet bona
educatio.'' Nimirum de educatione in hoc carmine prorsus
sileri non poterat: pars enim laudis, qua Drusus ornatur,
utcumque ad Augustum erat referenda. Sed totam illam
observationem accuratius aspiciamus: quam prava eius sit
enuntIatio statim apparebit:

Fortes creantur fortibus et bonis
Est in iuvencis(!), est in equis patrum
Virtus, neque imbellem feroces
Progenerant aquilae columbam:

Doctrina sed vim promovet insitam,
Rectique cultus pectora roborant.
Utcumque defecere mores,
Dedecorant bene nata culpae.

Quid, quaeso, ultimi versus significant

Utcunque defecere mores,
Dedecorant bene nata culpae?

Quis alius sensus ab eo qui recte interpretatur inde peti
potest quam hic: „Si Augustus homo nequam fuisset, ebrio—

