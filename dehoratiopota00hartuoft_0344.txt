128

 

locutio in Ovidio admodum frequens. Quem hic errasse non
est verisimile, at facile librarius sequente dicemur in errorem
potuit induci. Lege ergo ismpwne feretis.

284 sqq.

Sanguine et igne micant oculi, riget horrida cervix,

Et setae similes rigidis hastilibus horrent,

Stantque velut vallum, velut alta hastilia setae.
Ferri non posse et 285 et 286, sed aut ambos esse eiiciendos
aut certe alterutrum, nunc omues consentiunt. Equidem 286
retinendum censeo, in quo offensionis nihil est, quique apte -
id quod non facit 285 - versum 284 excipit. Quominus ambos
damnem hoc prohibeor argumento quod non credam hunc poe-
tam, cui tanti semper fuerit ars topica, cum de apro ageretur,
a se impetrare potuisse ut setarum, nullam faceret mentionem.

539. Mortuo Meleagro sorores eius primum lamentantur, et
Post cinerem cineres haustos ad pectora pressant. ’
Etiam atque etiam deliberandum sitne credibile haec sic ab
Ovidio scripta. Egregii sunt prae hisce ineptiis versus illi, quos
Albinovanus cum amicis optimo iure in Ovidio reprehenderunt.
Quod illustrandi causa e L. XIII affert Ehwaldus: „videoque
tuum mea vulnera vulnus'’ (vs. 495) vereor ut satis afferat
praesidii, nam in illo loco acuminis aliquid inest, in hoc vero
nihil. Hoc quoque accedit quod post ista (537 sq.): ’
Dumque manet corpus, corpus refoventque foventque,
Oscula dant ipsi, posito dant oscula lecto
aliquas exspectamus coniunctiones, quibus significetur multo
maiorem exstitisse luctum cum corpus flammis esset absumptum
(e. c. ut vero crematum est corpus), non languidum hoc et
exile asyndeton. Omnia denique eo ducunt ut suspicer aliquem
versum cum secundi versus initio excidisse, et sic fere scripsisse
Ovidium: ’
Ut vero caros artus absumpserat ignis,
Attonitae cineres haustos ad pectora pressant.

596—609. Delendos hic esse versus duodecim iam constat
inter viros doctos, neque ego obloquar. Quod tamen annotat

