 

45

sed accurate eius aetatem, formam, colorem describenda esse
quum putaret, languidissima haec adiecerit:

relicta
Matre qui largis iuvenescit herbis
In mea vota
Fronte curvatos imitatus ignes
Tertium lunae referentis ortum,
Qua notam duxit niveus videri,
Cetera fulvus.

Nunc, quo magis nota sit sententia mea meliusque stabi·
lita, tota aliquot Horatii carmina recensebo. Si enim non
nimis inepte quaenam res in errorem saepe induxerint
Horatium et malos facere versus coegerint demonstravi, ad-
modum credibile est interdum omnia illa vitiorum genera
quae enumeravi in unum confluxisse carmen, atque ita ali-
quid natum esse quod ab initio ad finem iure reprehendi
possit. Exemplo sit primum c. Ι, 15.

En carmen quod non fecisse poeta dicendus est sed quod
metrum invito ei extorsit! „Hac ode Bacchylidem imitatur,
nam ut ille Cassandram facit vaticinari futura belli, ita hic
Proteum‚” ait Scholiasta. Illud Bacchylidis carmen cuius-
modi fuerit nemo dicere potest3 longos ergo de eo viri docti
scribunt commentarios. Lubenter tamen Scholiastae fidem
habemus: quin sibi aliquem poetarum Graecorum imitandum
hoc carmine sumpserit Horatius, sive Bacchylides is fuit,
sive alius, 11011 est quod dubitemus. Hoc certe constat, hoc
e quovis carminis versu apparet, non in ipsius Horatii mente
natum esse argumentum eique tam egregie placuisse ut

