w wmvr*⁷v-w -

 

145

Quam miseram amplexans ego tum patrisque dolorem
Corde tuli.
Sic est in codicibus, nisi quod deteriores praebent quam miser o
pietas quod nihili est, et pro patrisque vel patruique vel patruo-
que. Unde ego profectus hanc propono lectionem
Quam miser amplexans patris patruique dolorem
Corde tuli
collato XII, 592: animo pariter patruique suoque indulgens.
„Duplex” ait Ceyx „dolor meus fuit: et tamquam pater et
tamquam patruus eam lugebam''.

358 Nant alii celsoque instant super aequora collo.
Nautes dici possunt aequori instare, sed super aequora instare
congeries est vocabulorum adversa inter se fronte pugnantium.
Utique revocanda vetusta lectio exstant. Aliter scribere mihi
Ovidius ne potuisse quidem videtur.

359 sqq. Et alia narrat Phoceus Onetor et haec:

Templa mari subsunt

Nereides Nereusque tenent (hos navita ponti

Edidit esse deos dum retia littore siccat).
Ergone pastorem nostrum navita ille, in suo labore occupatus,
mythologiam Graecam docuit? Immo restitue quod olim lege-
batur: templi. „Cuius templum esset ego rogabam nautam qui
forte ibi adderat, et ille respondit: Nerei et Nereidum'’. Hoc
ex ipsa vita sumptum.

422 Ubi est quae cura mei prior esse solebat?
Soloece3 lege cum deterioribus prius. Aut simpliciter eura prior
dicendum est aut periphrastice: „cura quae prius esse solebat''.

437 sq. Pulcherrimos hosce versus omittit M.

· 451 sq. Sed tibi iuro

Per patrios ignes, si me modo fata remittent,
Ante reversurum quam luna bis impleat orbem.
Et grammaticae et multo maior elegantiae cura me movet ut
hic legam: „me‚ si modo fata remittent''. Haec est parenthesis
eleganti poeta digna: „si modo fata remittent’'.
10

