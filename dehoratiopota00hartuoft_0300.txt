   

Utrum autem cod. ε illud habeat a manu secunda, an idem
librarius qui totum codicem scripsit tamquam variam lectionem
adscripserit (Kornius enim annotat: „illast illa e’'‚ Ehwaldus
lectionem esse dicit codicis ε’) neque scio neque curo magnopere.
Veram enim lectionem hanc esse constat. Veramne? Immo plane
necessariam. An putemus Ovidium, cum ad novum carminum
genus accederet, ne uno quidam verbo monuisse se eundem
illum esse poetam, qui antea longe alia cecinerit? Sic notus
Ulysses? Nullus fere eius liber est in cuius initio non legatur
aliquid quod in mentem nobis revocet priora eius de poesi
merita. „Goeptis meis o dii aspirato, nam vos, qui corpora
mutastis, de quibus narraturus sum, etiam mutastis coepta illa”.

Hoc acuminis sat multum habet, hoc in solas Metamorphoses ’ ³⁵³²

convenit, hic ipsum agnoscimus Ovidium. An non sentis eius-
dem esse hoc
In nova fert animus mutatas dicere formas
Corpora, di coeptis (nam vos mutastis et issa) ’
Aspirate meis,
et illud in Tristium I, 1, 117 sqq.:
Sunt quoque mutatae, ter quinque volumina, formae,
Nuper ab exsequiis carmina rapta meis.
His mando dicas, inter mutata referri
Fortunae vultum corpora posse meae.
Qui olim mag-no de mutationibus operi aliquid de sua mutatione
praemiserat quod grandi illo conamine dignum esset, postea
idem illud opus commemorans de sua mutatione ita iocatur ut
iocari solent quos ridiculos facit ipsa miseria: sed utrobique
eundem illarum inter se oppositarum mutationum agnoscimus
auctorem.

Ssq. Nec quicquam nisi pondus iners congestaque eodem
Non bene iunctarum discordia semina rerum.
Ne hic quidem codex ε spernendus mihi videtur, qui pro con-
qestaque habet coniecta-que. Nam temere res coniiciuntur, sed qui
conyerit consulto agit et de industria. Quae sunt comesta vix
dici possunt non esse iuncta.

 

