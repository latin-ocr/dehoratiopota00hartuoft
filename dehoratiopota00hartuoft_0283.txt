 

 

67

aequales audiverat declamantes. Quod autem dicit Seneca: „Ovi-
dius nescit quod bene cedit relinquere'’ hoe quoque verissimum
est et egregiis ab eo illustratur exemplis, quibus innumera alia
ex eodem genere nullo addere possis negotio. Sed quamvis in
elocutionis ornamentis adhibendis saepe nimius sit Ovidius et
modum excedat, magis tamen in alia artis oratoriae parte
lascivientem eum deprehendimus. In topica arte se regnare iusto
magis sibi semper et ubique conscius est poeta noster, igitur
ea saepe ad legentium satietatem et,'fere dixerim, taedium
abutitur. Iuvat rem insigni exemplo illustrare-z Propertii et
Ovidii locos eiusdem argumenti inter se opponam. Primum hic
versus Propertii do, sicut mihi legendi videntur. Sunt ex elegia
libri Ι octava ; certior factus est poeta Cynthiam consilium
cepisse cum novo amatore longe remotas petendi regiones, ex-
’ clamat ergo vss. 9—-162
Ο utinam hibernae duplicentur tempora brumae,
Et sit iners tardis navita vergiliis,
Nec tibi Tyrrhena solvatur funis ab ora
Neve inimica meas elevet aura preces;
Aut ego tum videam faciles subsidere ventos,
Cum tibi provectas auferet unda rates,
Et me defixum vacua patiantur in ora
Crudelem infesta saepe vocare manu.
[Vs. 11 ab ora e coniectura Burmanni senioris dedi pro arena,
vs. 13 cum „deterioribus” cdd. lego aut pro atque, cum Baeh-
rensio tum pro non et faciles i. e. mihi amicos recepi ab Hein-
sio, quamquam alio modo versum hic sanare studet, denique
vs. 15 ipse conieci patiantur sc. venti. Sic lenissimis correctio-
nibus in integrum locus restitutus videtum vehementioribus
aliorum medelis, velut Scaligeri versus inter se transponentis,
non utendum cense0.]

Profectionem ergo cari hominis, quem amans aliquis quatenus
licet voce, gestu, oculis prosequitur, in duas partes dividit Pro-
pertius, legentibusque ante oculos ponit proficiscentem 1ο cum
navis etiam in portu moratur 2⁰ cum iam aliquantulum est
provecta ¹). Sufficere haec praeclaris suis versibus docet Pro-

 

1) Brevitatis studiosum et de re magis quam de arte sollicitum se et alibi praebet

