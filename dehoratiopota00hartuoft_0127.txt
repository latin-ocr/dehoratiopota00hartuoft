119

hibitum, ita exornatum, ut ab eo inventus videatur. Colorem
enim quendam ei praebet novum, ardoremque ceteris omni-
bus incognitum.

Poetam, qui sine ea vivere neque vult neque potest, saepe
Cynthia effugit. Desertus ergo ille lamentatur (Ι, 12, 13 sq.):

Nunc primum longas solus cognoscere noctes
Cogor et ipse meis auribus esse gravis.

Longas diuturnaeque cogitat illa peregrinationes, hic gemit
queriturque (Ι, 8);

Tune igitur demens, nec te mea cura moratur?
An tibi sum gelida vilior illyria,

Et tibi iam tanti, quicunquest, iste videtur,
Ut sine me vento quolibet ire velis.

Sed quanto exsultat gaudio ubi Cynthia precibus victa
de proposito destitit. Novum enim carmen sic exorditur (Ι, 8b):

Hic erit! hic iurata manet! rumpantur iniqui!
Vicimus: assiduas non tulit illa preces.

Sed quamvis remotas Cynthia visere cupiat regiones, nullus
in orbe locus Baiis amoenis magis execrabilis poe‘tae videtur.
Ibi morantem Cynthiam obtestatur (Ι, 11, 27 sqq.):

Tu modo quam primum corruptas desere Baias:
Multis ista dabant littora discidium,

Littera, quae fuerant castis inimica puellis.
A pereant Baiae, crimen amoris, aquae!

Quid quod ipsum poetam peregrinari cogit Cynthia. Urbem ’
enim ille fugit ut longe a patria solatium quaerat et obli-
vionem: tantopere miserum afflixit Cynthiae duritia. Sed in

