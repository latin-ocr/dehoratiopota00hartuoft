78

mendare civibus Horatium iuvenem poetam et vixdum cui·
quam notum Virgilius volebat, ergo sententias illius quasdam
suis versibus inserebat, immutatas paululum et politas.’' De
qua coniectura quid censeam non possum melius exponere
quam utroque carmine raptim percurrendo. Est autem Ho-
ratii epqdos haud mediocri laude dignus, et plerisque eius
epodis mirum quantum praestat. ln quo primum hanc agno-
scimus virtutem, quae in quovis carmine permagni facienda
est, quod veros animi affectus versibus suis exornarit poeta.
De longo enim et infinito bello civili ita lamentatur, ita
queritur, ut vere tristem afflictumque eum esse e quovis
versu audias. Quod iusto longius est carmen nimisque rhe-
torico fuco ornatum, libenter iuveni poetae ignoscimus:
modum tenere nescit3 quotusquisque seniorum est qui sciat?
Non tamen tam de sua laude sollicitus videtur quam de
patriae salute. Admirationem vero legentis hoc moveri car-
mine quis contendere possit? Ingenuam adolescentis amamus
indolem, quem tanto afficiat dolore calamitas publica: nihil
tamen ille fert quod vehementer animos nostros percellat. At
in Virgilii ecloga praeclara sunt omnia, nihil est quod non
summa dignum videatur admiratione. Vivunt in ea omnia
spirantque. Exsultans ob pacem compositam poeta suo ipse
gaudio laetisque, quae in ipsius mente nunc cum maxime
nascuntur, cogitationibus egregie utitur ad exornandum gar·
men gratulatorium, quod ad amicum Pollionem mittit laetissi-
mum et ipsum: filio enim nato optima quaeque ei prae-
sagit animus. Quid autem his carminibus com-mune sit
rogare possit admirabundus qui de illis nunquam audiverit:
alterum enim plenum est gaudii, alterum e tris-tissima fluxit
mente. Nempe Virgilius reditum aurei saeculi vaticinatur,
Horatius carmini suo inserit beatorum insularum descriptio·
nem: hi autem loci tam inter se similes semper visi sunt ι

