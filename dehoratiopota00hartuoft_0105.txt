97

ergo istud hoc erat cum dolore et indignatione rogantis,
recteque, ut solent, veteres Batavorum philologi hos e Vir—

gilio comparandi causa apponunt versus:
Aen. Π, 654;

Hoc erat, alma parens, quod me per tela, per ignes
Eripis, ut mediis hostem in penetralibus, utque
Ascanium patremque meum iuxtaque Creusam
Alterum in alterius mactatos sanguine cernam.

IV, 675:

Hoc illud, germana, fuit, me fraude petebas?

Afferri etiam possit quod apud Ovidium (Met. XI, 694)
Halcyone lamentatur, ubi in somno de mariti naufragio et
morte accepit nuntium:

Hoc erat, hoc, animo quod divinante timebam
Et ne me fugiens ventos sequerere rogabam.

Et, hercle, minime mirum est Latine scribentem aliquem
in hac re pronominis hic neutrum ponere genus et addere
verbi esse imperfectum. Expressum vero Propertii esse ver-
sum ex Horatiano

Hoc erat in votis

qui contendit ridicule ineptit. 'Illic enim prorsus alia est
vocabuli erat significatio (Propertianum erat Graece ver-
tendum est ἦν ἄρα, Horatianum vero ἀεὶ ἦν); nullam ergo
aliam comparationis ansam hi versus praebent quam quod
in altero est in votis, in altero in primis. At ipsum
illud in primis quid significet pro certo non constat. Mihi
quidem eandem vim habere videtur quam prae ceteris,

sed si quis dicat esse: primo (amoris nostri) tempore,
7

