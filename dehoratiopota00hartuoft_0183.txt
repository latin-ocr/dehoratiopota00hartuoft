175

esse Ovidio, summo ipsi artifici, carmen nostrum ut sponte
se et frequenter nonnulla eius vocabula illi scribenti offer-
rent. Videamus tamen quibus argumentis ita se rem habere
affirmet Zingerleus.

„Primum” Zingerleus ait „bis in eadem elegia (Trist. IV, 10)
Ovidius quaedam ex eo in suos transfert versus. Melpomenen
Horatius alloquitur:

Quod spiro et placeo, si placeo, tuumst,

Ovidius haec habet

Ergo quod vivo durisque laboribus obsto
Nec me sollicitae taedia lucis habent,
Gratia Musa tibi.

Non Horatium hic audio sed unius Ovidii dilectissimam
vocem. Et quam leve hoc est, quam nihili quod alter habet

quod spiro, alter quod vivo. Cf. praeterea Tibull.
IV, 1, 197:

Sum quodcumque tuumst.

Ecce tertium poetam eadem verba alio sono edentem.
Horatii verba sunt

Et iam dente minus mordeor invido.
Ovidii:

Tu mihi, quod rarumst, vivo sublime dedisti
Nomen ab exsequiis quod dare fama solet,

Nec qui detractat praesentia livor iniquo
Ullum de nostro dente momordit opus.

Mihi quidem Ovidianam elegiam legere pergenti, in men-
tem veniunt, non Horatii verba nonnulla sed ipsius Ovidii

