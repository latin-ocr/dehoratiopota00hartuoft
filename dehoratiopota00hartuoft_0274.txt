ffm'ssw'W*

 

58

suarum rerum conversionem Egeria, a Virbio monita, exspec-
tabit? Nempe Numam quoque in vitam reductum iri. Nihil
eiusmodi, quod tamen aliquo modo ad Egeriam pertinere cen·
sendum esset, bonus Virbius dicit, monet tantummodo ne in
lamentando modum excedat, alios fuisse homines illa miseriorem
in quorum numero praecipuum ipse teneat locum:

Num potes aut audes cladi componere nostrae,

Nympha, tuam? (vs. 530 sq.)
Quaeso, num verum illud est? Nonne quivis ea conditione di'-
laniari et ad inferos detrudi velit, ut inde reductus et integrum
nactus corpus in amoenissimo loco heros fiat quem diligant et
venerentur incolae? Dixeris Virbium Egeriae ea tantummodo
ante oculos ponere quae dura sit perpessus, laetiora non con-
solandi gratia addere sed ut rem ad finem perducat. Iterum
quaero: quid dira mors Hippolyti commune habet cum Egeriae
luctu, qua ratione inter se comparari possunt pia uxor quae
maritum amisit et pius filius qui, patre detestante, avi iussu
dirissimum invenit vitae finem? Nihil responderi potest nisi
hoc: tristiora hunc expertum quam illam, et hoc esse illud
quod illam solari possit debeatque. Parum, hercle, idonea haec
causa est cur Hippolytus huc adducatur: poterat Egeriae quivis
popularium de Oedipode, Oresta, Antigone aliis narrare, qui
vel Hippolyto miseriores fuerunt. Denique ineptum in modum
„capillis huc attractus est’', ut nos loquimur, Hippolytus a
poeta quaecunque etiam in scriniis haberet aliquam cont-inentia
metamorphosin per fas et nefas uni huic libro inferciente. Ipse
hic quoque se prodit: Hippolytum enim narrationis suae sic
initium facientem inducit:

similes aliorum respice casus (vs. 494)

quo quid falsius absurdiusque cogitari potest? Non componentis
disponentisque illud est sed ingratam sarcinam quocunque tan-
dem loco deiicientis.

547—551 Nihil proficit sua narratione Virbius (minime mi-
randum illud!>; in lacrimas liquescit Egeria et miserante Diana
in fontem convertitur.

552-621 Rem novam admiratur vicinus Virbius. Sic et alii ’
alio tempore stupuerunt homines. Libenter credimus! 'Pria rei,
de qua nemo dubitabit, afferuntur exempla:

 

