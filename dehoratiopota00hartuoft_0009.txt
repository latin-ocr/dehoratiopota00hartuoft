CAPUT PRIMUM.

Horatii editiones, quae nostra aetate in lucem prodeunt -
neque paucae eae sunt et admodum inter se diversae —-
omnes, quotquot sunt, cuicuimodi sunt, artissimo quodam
cum celeberrima illa, quam ante duodecim fere lustra Peerl-
kampius nostras publici iuris fecit, cohaerent vinculo. Quod
cognationis quidem vinculum appellare licet, caritatis minime.

, Ex ingenti enim coniecturarum, quas vir clarissimus et in

poetis Latinis versatissimus protulit, numero duae tantum,
ni fallor, sunt quae nostri saeculi viris doctis probari soleant.
Qui illis ex tanta copia eligendis quas ceteris omnibus longe
praestare censeant, se ipsos quodammodo prudentes, idoneos,
callidos iudices esse demonstrant. Quid enim venustius pro-
s babiliusve cogitari potest quam Peerlkampii coniectura in
hisce carminis III, 20 strophis

Non vides quanto moveas periclo,

Pyrrhe, Gaetulae catulos leaenae Ρ

Dura post paulo fugies inaudax
Proelia raptor,

