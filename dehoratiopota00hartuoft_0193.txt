185

sim. Apud utrumque enim poetam ri d e tu r, sed qua de causa
et a quo et quam ob rem videamus. Horatius lepidissime
narrat Apollinem olim in Mercurium invectum eique graves
esse minatum poenas, nisi boves reddidisset amotas3 sed
dum minaretur respexisse Apollinem seque interea et pha-
retra spoliatum animadvertisse: tum deum lenem et placa-
bilem in risum erupisse. Nec minus lepide Ovidius in templo
Mercurii mercatores inducit deum precantes ut sibi veniam
dare velit furtorum quae commiserint vel etiam sint com-
missuri, deumque addit eiusmodi preces audientem risum
tenere non posse: ipsum enim se illis non minus esse rapa-
cem probe nosse. Vide nunc quid inter meam rationem
intersit atque illorum qui in imitationibus deprehendendis
vocabula aucupantur. Illi propter ridendi verbum Ovi-
dium Horatii inventis usum esse censent, mihi illud prae-
sertim documento est sic eum suos de Mercurio scripsisse
versiculos ut eius, qui ante idem tractasset argumentum,
prorsus nullam haberet rationem.

Sententia: „Diis pia sacrificia, quamvis sint parva, gratis-
sima sunt'’, quam carmine III, 23 defendit Horatius, bis
apud Ovidium invenitur. Nam Pont. IV, 8, 39 sq. legitur:

Nec, quae de parva pauper dis libat acerra
Tura minus grandi quam data lance valent.

In Fastis vero (IV, 409 sq.) non solum eadem recurrit
sententia verum etiam aliquot vocabula, quibus et Horatius
usus est. Legitur enim:

Farra deae micaeque licet salientis honorem
Detis et in veteres turea grana focos.

Sed et Lygdamus (Tib. III, 4, 10) habet:

Farre pio placant et saliente sale.

