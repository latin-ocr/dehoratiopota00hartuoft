27

querelae, immo rixae nasci possent minime convenire
epulis cum Messalla Corvino, viro, cui iudice Cicerone (ad
Brutum I, 15, 1') constantia et probitate nil simile
esset? Quid eiusmodi viro cum insanis amoribus, qui
„in studio eloquentiae evigilare soleret'’? An forte virum
cultissimi ingenii convivam quum habes, tantum tibi taedii
devorandum fore exspectas, ut ad vinum facilem afferens
somnum sit confugiendum? Egregie se habent strophae
tertia quartaque, dignissimaeque sunt poeta amico gravi
atque docto, perfecto oratori, homini praeceptorum philoso-
phicorum pleno, epulas parante, sed cum praecedentibus
mirifice certant, quibus ille se nescire significat cuiusmodi
vinum prompserit, quod idem est atque non curare quod
vini genus tales epulas deceat. Sententiam stropharum pri-
mae secundaeque bene perspexit Peerlkampius, sed legendo
Quocunque lectum nomine Liberum

ro
p Quocunque lectum nomine Massicum
unius quidem versus vitium tollit, toti carmini non medetur.
De ultima eius stropha mox erit videndum.

Quem Musae diligunt, naturae aspectu ille delectatur:

amat silvas montesque, amat prata virentia, loquaces rivulos3 ”

avium cantu delenitur, varios florum colores admiratur,
neque auribus solum oculisque gaudia pariunt illa volupta-
temque sed mentem quoque pulcherrimis implent imagini-
bus cogitationibusque. Poetam facit amoeni ruris aspectus,
quale illud erat quo Tibur cingebatur. Lubenter ergo
Horatio fidem habemus narranti se, quod poeta factus sit,
Tiburi acceptum referre, sed in versibus (IV, 3, 10 sqq.):

Sed quae Tibur aquae fertile praefluunt
Et spissae nemorum comae
Fingent Aeolio carmine nobilem.

