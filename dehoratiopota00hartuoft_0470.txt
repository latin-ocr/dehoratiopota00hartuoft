86

faciat alius. Et nisi puderet, durus esset homo, agrestis, bar·
barus. „At idem tamen³⁹ dixeris „illud de Bacchide arcessenda
dederat consilium.” Alteram ergo audi Scholiastae annotationem
ad vs. 720: „Bene servata sunt personis congruentia. Nam
socerum monere hanc rem tantum decuit, non etiam facere,
ut cum pellice filiae suae mitius sermocinaretur.”

Admonent me Scholiastae de Terentio usquequaque urbani-
tatis rationem habente, atque ideo saepe auctorem suum emen-
dante, annotationes ut pauca quaedam ipse de Andriae versu
quodam annotem. Etiam nunc saepe verba Simonis (xm-49.)
„haud muto factum'’ viri docti illustrant docendo legem fuisse
apud Romanos, qua patrono liceret ingratum libertum in servi-
tutem retrahere. Nonne ergo sentiunt quam sit invenustum,
inhumanum, ἀπειρόκαλον, in colloquio cum Sosia, illo probissimo
fidelissimoque mortalium, tam durae legis mentionem facere?
At sensit hoc Scholiasta, qui errorem illum vetustum iam esse
nos docet et sic eum refutat: „Haud muto factum: Non
me poenitet, nam si quid poeniteret infectum velle dioe—
bant. An secundum ius, quod adversus libertos ingratos est, ut
in servitutem revocentur? Sed hoc non convenit senem dicere.”

Β. Terentius semper in tempore consulit oeconomiae: ne
fabulae exitus spectatoribus incredibilis videatur iam in primis
scenis ponit quaedam quibus animi eorum praeparentur, nam
verisimilia omnia esse vult. Haec est illa Terentii, toties a
Scholiasta laudata, vigilantia, cuius unum hic ponam
exemplum, quod instar omnium est. Andriae fabulae hic est
exitus ut Pamphilus adolescens, civis Atticus honesto loco
natUS, Glycerium quandam uxorem ducat, patre non solum
permittente sed etiam gaudente. Hanc enim Glycerium et
ipsam civem esse Atticam apparebit, sed amare eam· coepit
Pamphilus in domo meretricia; educta enim est apud Andriam
Chrysidem. Quid ergo poetae est agendum? Efficere debet ut
spectatores credant nullam tamen Glycerii famae adhaerere

 

 

