 

134

Hanc codicum lectionem retinuit Ehwaldus: vellem docuisset
usquam alibi apud Ovidium quidquam leg-i quod tam pedestre
esset et sic humi reperet. Pulcherrimum est quod antea vulgo
edebatur:
v. s. m. et hostis,

(Hostis enim tibi sum) e. q. s.
Hostia est in cod. ε, cetera omnia facile librarii errore abire
potuerunt in ea quae codices praebent.

318. Galanthis Alcmenae ancilla deceperat Iunonem:

Ridentem prensamque ipsis dea saeva capillis

Traxit et e terra corpus relevare volentem

Arcuit.
Ipsis nihili esse etiam post Ehwaldi observationem: „ipsis weil
vorher (vs. 307) auf ihr Haar hingewiesen war’' contendere
pergo. Si illo versu 307 Galanthis inducta esset glorians et
superbiens suis capillis, praesidium inde peti posset, nunc non
potest, nam nihil aliud ibi legitur quam:

Una ministrarum, media de plebe, Galanthis‚

Flava comas, aderat, faciendis strenua iussis,
Iure ergo Iuno si eam manibus arripuisset, ipsis manibus eam
arripuisse dici poterat, sed ipsis capillis nil habet quo referatur. >
Deinde pro e terra utique legendum a terra.

327. Optimo iure hic Ehwaldus codicis λ lectionem recepit
vestro (non nostro). „Ego” ait Deianira, meam sororem in ar·
berem conversam lugeo, te

alienae sanguine vestro
Rapta movet facies.
Recte sic duae res inter se opponuntur. Quid sibi velint editores,
qui nostro exhibent, in tenebris latet.

506 sq. Quoniam tota Byblidis suasoria sic est disposita ut
inter se excipiant argumenta cur amori indulgeat et argumenta
cur amorem fuget, videndum annon hi versus:

Et tamen arbitrium quaerit res ista duorum.
Finge placere mihi, scelus esse videbitur illi

