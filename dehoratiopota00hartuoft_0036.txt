28

duo vehementer improbanda videntur. Primum quod adiec-
tivum Aeolio nomini carmine additum est, quasi vero
silvarum comae et flumina limpida amorem inspirent non
cantandi sed aliena carmina multo labore in patrium
sermonem vertendi. Sed hoc quoniam ad eum locum pertinet,
de quo satis fuse iam dixi, missum facio. Alterum autem
vitium multo gravius est. Cui enim, non quid metro sed
quid sententiae conveniat quaerenti, epitheton aliquod dum
nomini Tibur apponere vult, in mentem venire potest istud
fertile, quo nullum est ineptius. Qui ante omnia fertili-
tate amoenae cuiusdam regionis commovetur, non Musis
amicus est sed Cereri, non poesi natus sed agriculturae.
Naturae vices nos admonent brevem vitam esse. Tam
saepe ea sententia apud Horatium recurrit (e. c. IV, 7, I, 4.
Epod. 13) ut facile agnoscas mortis cogitationem philoso-
phiae (si eo vocabulo uti hic licet) Horatianae haud sper-
nendam fuisse partem, et iucundissimus simulque ad Hora·
tium cognoscendum utilissimus est Ommereni nostratis libellus
ante centum fere annos scriptus, qui eo argumento (p. 22 sqq.)
demonstrare conatur haudquaquam tam levem futilemque
hominem fuisse Horatium quam vulgo videatur. Plerumque
autem ea sententia ita utitur Horatius ut amicos moneat ne
nimis vitae aerumnis futurorumque metu se angi patiantur,
sed potius modico vino hilarique cum amicis sermone curas
dissipent. Nusquam vero venustioribus eam adhortationem
exornavit versiculis quam c. IV, 7. Egregie ibi veris reditus
describitur, et, si fieri potest, melius etiam celeres tempo-
-rum vicissitudines; apte praecedentibus adiungitur brevis
aevi quod mortalibus conceditur commemoratio, qua non ad
tristitiam movendam utitur poeta, sed ad demonstrandum

quam utile sit in tempore indulgere genio. Sive enim cum
Peerlkampio legis:

 

