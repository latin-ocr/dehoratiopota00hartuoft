146

Pro rara Heinsius legendum censuit cara, quam ego'don-
iecturam omnino probandam censeo, licet iam aequales Heinsio
sint oblocuti. Quid enim contra eam et olim attulerunt viri docti
et nunc afferunt? „Saepe in inscriptionibus’‘ aiunt „legitur
feminae rarissimae'’. Quid mirum siquis dicere vult
aliquam feminam ceteris omnibus praestare virtute, castitate,
illam raram vel rarissimam appellari? Omnibus enim
eam exemplo fuisse neque facile aliam ei parem inventum
iri ea voce significatur. Quid quod eodem sensu et a Pro-

pertio haud semel idem ponitur adjectivum. Sic (V, 11, 52)
Claudia dicitur:

turritae rara ministra deae.

In §ll—odia enim antiquam castitatem admirabantur aequales
posterique, ipsis diis immortalibus fuit gratissima, ergo mira-
culum exhibuit: zona enim (vel crinibus, ut aiunt nonnulli)
navem in qua vehebatur Magna mater, in vadis haerentem
traxit. Nonne eiusmodi femina revera rara est? Et eodem
modo de Cynthia prae suis carminibus nil non contemnente
exclamat (I, 8, 41 sq.):

Sunt igitur Musae, neque amanti tardus Apoll0,
Quis ego fretus amo: Cynthia rara meast.

Rectissime, ut opinor. Quam paucae enim mulierculae adeo
in deliciis habent poesin? Sed omnibus his locis de „abso-
luta'’, ut eo utar vocabulo, feminae virtute sermo est, at
nostro loco de „relativa” agitur. Hoc enim dicit poeta:
quamvis multa magnaque in Cynthia deprehendam vitia,
tamen eam non amare non possum, sed semper cara mihi est.
Prorsus eodem modo apud Lygdamum (Tib. HI, 1, 5) legitur:

Dicite Pierides quonam donetur honore
Seu mea, seu fallor, cara Neaera tamen

 

