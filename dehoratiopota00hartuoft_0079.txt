71

Peerlkampii sententia retinent hodierni editores; rectissime,
ut opinor. Sed quid est cur ei haec verba ’

quibus
Mos unde deductus per omne
Tempus Amazonia securi
Dextras obarmet, quaerere distuli,
Nec scire fas est omnia-3 sed

damnanti plerique assentiantur? Num hi tanto illis sunt ab·
surdiores? Nonne et ipsi explicandi causa sunt additi?
Significare enim voluit poeta Vindelicos securi esse armatos,
et in ea re magnis ineptisque eum uti ambagibus minime
nego, sed et alibi utitur. Accedit quod illis deletis vinculum
perit quo hic minime carere possumus. Subitus enim ille
transitus, qui est in iis quae remanent

Videre Rhaeti bella sub Alpibus
Drusum gerentem Vindelici: diu
Lateque victrices catervae
Consiliis iuvenis revictae
Sensere e. q. s.

ab oratione et stilo Horatiano alienissimus esse videtur.

 

