 

35

Tristia mille locis Stygius dedit omina ยน) bubo,

Mille locis lacrimavit ebur cantusque feruntur

Auditi sanctis et verba minantia lucis.
Ipse consilio suo obstitit poeta, cum versus explendi causa istud
feruntur poneret, nam nunc videri certe legentibus potest de
veritate portentorum illorum dubitare ipse. Quod, ut opinor, a
proposito eius quam maxime est alienum.

817 sqq. Venerem, ob caedem Iulii Caesaris afflictam, sic
consolatur Iupiter ut ei narret quae in Parcarum libris olim
legerit ipse:

Hic sua complevit, pro quo, Cytherea, laboras,

Tempora, perfectis, quos terrae debuit, annis.

Ut deus accedat caelo templisque colatur,

Tu facies natusque suus: qui nominis heres

Impositum feret unus onus caesique parentis

Nos in bella suos fortissimus ultor habebit.
Ultima vix possunt intelligi, tanto sunt inter se spatio dirempta
ultor et genitivus inde pendens eaesi parentis.

823 Pharsalia sentiet illum (sc. Octavianum)

Emathiaque iterum madefient caede Philippi.
Mirum in modum hic Pharsalus et Philippi inter se confun-
duntur, et vocabula Emathia caede in nescioquos errores indu-
cunt legentem.

829 De futuro Augusti imperio et alia declamat Iupiter et haec:

Quid tibi barbariam, yentes ab utroque iacentes
Oceano numerem?
Vocabula notata quo sensu dicta sint equidem non perspicio.

832 Idem ille Augustus, vaticinante Iove:

Pace data terris animum ad civilia vertet

Iura suum.
Quanto praestaret totum illud suum omittere quam hic ponerel
Sed metro habilis illa vox est, cetera poeta non curat.

834 sqq. Sic pergitur:

Legesque feret iustissimus auctor
Exemploque suo mores reget inque futuri
Temporis aetatem venturorumque nepotum

 

1) Quod in editione Korniana hic omnia legitur errore opificis factum coniicio.

