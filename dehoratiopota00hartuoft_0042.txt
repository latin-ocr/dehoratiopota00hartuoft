34

sibi laboris conscius est3 sed quum cogitationis alicuius
plenus est, hanc solam curat, hac duci se patitur, quidquid
ab hac alienum est a se removet. Sic ubi quod diu mente
clausum tenuit tandem aliquando promit, non opus est voca-
bula, numeros, versus quaerere: sponte ea veniunt, natum
iam erat carmen priusquam chartae mandaretur: ipsa poetae
indoles simul et argumentum peperit et quidquid ad illud
exornandum pertineret. Versificator argumentum plerumque
ab alio. mutuatur, ipse si nova sententiarum verborumque
attulerit lumina quaedam gaudet sibique admodum placet.
Quodsi aurem assidua bonorum exemplorum lectione satis
exercitatam habet, haud raro ahquid scribit quod lectu
audituque sit iucundissimum. Interdum tamen res minus
prospere ei cedit. Aut aptum carminis introitum non invenit
aut aliquot versiculis satis venuste compositis quomodo sit
pergendum nescit, frustra aptum ab alia ad aliam partem
transitum quaerit, non denique verbis tamquam instrumento
utitur, sed ipse illis servit, quo illa trahunt sequitur3 non
ergo ad aliquem finem, quem ipse sibi antea proposuerit, per-
venire potest sed vagus errat. Sic invito poeta et invitis
Musis versus nascuntur sensu vacui languidique. Sumam
exemplum ab Horatio, sed nescio an exemplum quod meo
proposito vel aptissimum sit iam attigerim. Allocutio illa
ad Augustum si huiuscemodi fere esset: â€ž Auguste, si revera,
quod ego suspicor, deus es, utinam diu inter nos moreris,
utinam ne scelerum nostrorum odio oeulos amoveas tequea
nobis avertas'', revera magnifica esset: haberet enim,id quod
in huiusmodi locis ve] maximi est momenti, finem graviter
sonantem qui aures impleret. Sed abundabat vox tollat,
quae quum nulla ratione strophae plenae iam et perfectae
inseri posset, in novae strophae initio erat ponenda3 ea
ergo, quamquam exhausta iam erat materies, utcunque erat

