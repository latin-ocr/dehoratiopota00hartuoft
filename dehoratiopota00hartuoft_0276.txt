 

 

fiat dissimilis noster. In praecedentibus enim (p. 47' sq.)
vidimus quam lepide coniunctione tamen saepe usus esset ut
tristi narrationi tristiorem adiungeret:
Ille tamen (Philoctetes) vivit quia non comitavit Ulyssem
Mallet et infelix Palamedes esse relictus.
Quantam vim quantamque venustatem hic illa coniunctio habeat
dicere non opus3 at friget languetque iu ista Caesaris cum
Aesculapio comparatione.
Sic subito a pristina urbis historia ad praesentem aetatem
non magno, hercle, pervenit labore. Habet quod sibi gratuletur:
quantulum enim est quod restet?

746-850 De Caesare in coelum recipiendo deliberant dei,

tandem vincit Venus atque

Caesaris eripuit membris neque in aera solvi

Passa recentem animam caelestibus intulit astris.
Prae nimia festinatione ne hunc quidem locum, quem ceteris
omnibus praestare oportebat, venuste exornare studuit poeta,
sed tanti momenti rem describens oratione inculta horridaque
fuit contentus.

A Caesare ad Augustum multo facilius quam ab Aesculapio μ 3¹

ad Gaesarem transitur, atque hoc quidem negotio satis feliciter
poetam functum esse non infitior, licet hic quoque (850—860)
quaedam legantur minime probanda, utpote quae versum suum
expleant magis quam ornent. Haec enim ibi leguntur: Caesar,
in stellam conversus res humanas, quibus iam praeest Augustus,
contemplatur, illiusque res gestas suis longe long-eque praestare
libenter agnoscit. Atque agnoscunt illud omnes mortales, ex-·
cepto Augusto ipso, qui, qua est adversus patrem pietate,
credi illud vetat. „O dii immortales, quotquot unquam urbi
imperioque nostro favistis, talem nobis ducem incolumem ser-
vate; quem si tamen aliquando hinc abire crudelia fata iubent,
hunc quoque in numerum vestrum recipite, ut sit quem prae·
cipuis colamus precibus!’' Denique notissimis illis versibus:
„iamque opus exegi e. q.s.” carmen clauditur, quibus non tam
gloriatur poeta quam gaudio exultat quod tandem aliquando
nimis gravem sarcinam abiicere humeris sibi liceat.

Ergo et dispositione et elocutione et —- quod gravissimum -

