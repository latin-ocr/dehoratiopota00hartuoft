 

 

27

viderunt et „cur” inquiunt „ita est ut tu sis quam equus
curatior ‘?’'

Sed quid isto itaque ergo amantur faciam dubius haereo.
Quo enim sensu dicta ea sunt et quomodo pronuntianda? Dixeris
cum acerba irrisione· hoc enim velle Chaeream: „ita fit ut

......—..—..--.z
nemo eas amare possit.’' Certe haec sententia optime in hunc

¹ locum quadrat, sed eratne vocibus itaque ergo iungenda

cum iis quae praecedunt?

Deinde virginis sibi conspectae singulas enumerat venustates,
sed unde illa sit cuiave atque ubi habitet roganti Parmenoni non
habet quod respondeat. Tandem Parmeno „qua ratione ami-
sisti?” rogat, atque Chaerea:

Id equidem adveniens mecum stomachabar modo.
Graece haec verte: ταῦτα γὰρ καὶ ἐχαλέπαινον δεῦρο βαδίζων,
ipsam Chaereae vocem plenam iracundiae tristitiaeque audire
tibi videberis. Neque poterat aptius ille verbum eligere quam
hoc stomachandi est; rectissime enim illud adhibetur de

eo qui 1105011111Ζ sed nil facere potest. Conferatur Ciceronis

illud: „Stomachabatur Canius² sed quid faceret?’?

Quam infelici casu factum sit ut virginem ex oculis amit-
teret, lepidissima hac vitaeque plena altercatione palam fit
(vs. 327 sqq.):

Ch. Patris cognatum atque aequalem Archidemidem

Novistin‘? Pa. Quid ni? Ch. Is dum hanc sequor fit mi obviam.
Quod simulac audivit Parmeno „incommode hercle’' ait. Nil.
poterat facetius excogitari quam hoc Parmenonis dictum, quo
et Archidemidem illum probe se nosse significat et expertum -
scire quid sit illi obviam venire. Vultum, hercle, hic iocosi
servi conspicimus.

Quivis alius hic leniter rideret. Graviter vero Chaerea
(vs. 329 sq.):

Immo enim vero infeliciter: -
Nam incommoda alia sunt dicenda, Parmeno.

