 

PRAEFATIO.

Anni sunt quatuordecim ex quo Mnemosynae inserta est dis·
putatio quaedam mea, cui titulus De Ovidii Metamorphosesin
edendis. Utinam alia tunc usus essem inscriptione! Nam cum
ad Ovidii textum emendandum ipse aut nihil aut fere nihil
afferrem novi, haud mirum exstitisse qui

Quid dignum tanto tulit hic promissor hiatu
exclamarent; cumque (et haec quidem res multo maiore me affe-
cit afficitque dolore) tamen egregios viros quosdam, de Ovidio
praeclare meritos , non acriter solum sed etiam inique, atque
interdum prave, perstrinxisse viderer, in ineptissimae incurrebam
crimen arrogantiae, quo {sitio nullum est quod diligentius vi-
tare studeam. Quo magis ipsorum illorum censorum agnoscenda
humanitas, qui cum me ob illas, quas dixi, causas merito
notarent, tamen in libello illo bonae frugis aliquid inesse liben-
ter concederent. Quam rem cum et alii viri docti, leniores
minusque irati, saepe mihi significarint, cumque discipulos
meos ad Ovidium melius intelligendum nonnihil meis observa-
tionibus profecisse plus semel sim expertus, denuo de Ovidio
scripturus, primum potiorem illarum partem hic repetam, sed
accuratius elaboratam novisque stabilitam argumentis exemplis-
que, deinde in eandem sententiam de Ovidio disputare pergam,
postremo de variis Metamorphoseon locis, Kornii editione, quae
anno 1880 apud Weidmannos prodiit, usus proferam quaedam
nova, mihi certe non inventa alibi, quae Ovidium edentibus

1

