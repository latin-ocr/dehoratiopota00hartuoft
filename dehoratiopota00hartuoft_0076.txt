68

sus, mulierosus, helluo, egxpgia Claudiorum indoles pagum
Druso profuisset: patris enim adoptivi similis factus esset’'?
Id autem non voluisse poetam perspicuum est, ut opinor3
sed aliud in mente habebat, aliud est elocutus.

Nunc observatio illa moralis a poeta illustratur, immo
altera eius pars: de bonae enim educationis utilitate siletur,
quam nobilis sit Drusi gens, quam egregiis ille sit ortus
parentibus et proavis narratur. Argumento autem utitur
poeta proelio apud Metaurum. De eo proelio quae dicuntur
maiorem totius carminis partem explent, eamque partem
multo praecedentibus praestare neque ego nego neque quem-
quam negaturum opinor. Insunt enim quaedam egregie dicta
versusque omnium admiratione dignissimi. Neque tamen

vitiis iisque admodum gravibus est immunis. Quod enim
de versu 41 ’

Qui primus alma risit adorea

observat Peerlkampius tam verum est, tam extra omnem
dubitationem positum, ut vulgo hac quoque in re ei doctos
commentatores obloqui mirari satis non possim. Ante proe-
lium apud Metaurum alias clades acceperunt Carthagi-
nienseS, quibus illud *tamquam cumulus accessit effecitque
ut prorsus spem deponeret Hannibal. Recte ergo et historiae
convenienter Hannibalem dicentem inducit Horatius:

Carthagini iam non ego nuntios

Mittam superbos: occidit, occidit

Spes omnis et fortuna nostri
Nominis Hasdrubale interempto.

Sed quae de eo proelio praecedunt omnia sunt susque deque
habita: „Post Carthaginiensium in Italiam adventum primus
laetus affulsit dies quo ad Metaurum pugnatum est, inde

