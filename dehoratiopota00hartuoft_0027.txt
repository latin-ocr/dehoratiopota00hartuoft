19

et altera carminis parte alteram tollente et infringente, multis
verbis dixerit nihil. Quod hic Horatio evenit. „Cave” inquit
„tu, hostium pestis et calamitas, ne meam moveas iram:
tum enim a te eodem modo poenas sumam quo aLycambe
Archilochus et a Bupalo Hipponax.'' At quid hoc carmine
facit Horatius? Nonne acerbissimis illum hominem lacerat
maledictis? Quae ergo vis est verborum canis, malus,
atro dente, quaeve versuum 9 et 10

Tu, cum timenda voce complesti nemus,
Proiectum odoraris cibum?

Et si numquam inimicum expertus est hominem Horatius,
quid tam acriter in eum invehitur? Quid minus verae irae
veraeque indignationi convenit, quam cum maledicis clamare:
„nisi cavebis maledicam tibi''?

X. In quavis arte qui modum tenere nescit spectantium
legentiumque affectus movet propriis affectibus contrarios.
Sic, qui orator nimiis laudibus virum aliquem quamvis
magnum extollit, eo rem perducit ut de illius meritis iusto
magis dubitemus; qui in convitiando semet continere non
potest efficit ut eum, qui maledictis petitur, non tam pra—
vum hominem quam dicatur esse credamus. Sed quid de
propriis affectibus loquor? Non enim qui revera iratus est
verave commovetur admiratione, sed ‚qui iram vel admira-
tionem simulat in illud quod dicebam vitium incurrere solet.

Ut ab hoc carmine exemplum sumam, nisi obstaret Virg.
Buc. ΠΙ, 90.

Qui Bavium non odit, amet tua carmina, Maevi

nullum unquam Maevium Horatio notum fuisse, sed fictum
illud a poeta nomen esse crederemus. Hoc tamen persua-
sissimum nobis est, quum carmen scriberetur, neque iter
eum fecisse neque facturum fuisse. Tam enim crudele qui

