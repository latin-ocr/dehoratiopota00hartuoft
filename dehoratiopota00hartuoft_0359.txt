143

Sic M absurde, neque sunt meliores aliorum codicum lectiones.
Quod Ehwaldus coniecit Lydum nimis est κακόφωνον, elegantior
sed nimis audax est Kornii coniectura Pkryqiae sed nullo nomine
iugi hic opus: vel sic apparet Tmolum significari. Nescio an
et hic Heinsii codices verum servarint: montis.

144 sq. Nunc quoque iam veteris percepto semine venae
Arva rigent.
Ecquid tam? Ut hoc dicat: ex illo Midae miraculo, quod tam
longo tempore ante evenit, nunc quoque restat aliquid.

’ 153 sq. Pan ibi dum teneris iactat sua carmina nymphis

Et leve cerata modulatur harundine carmen.
Hoccine feramus: carmina - carmen, an Ovidio prorsus indignam
istam censeamus repetitionem? Equidem cum Bentleyo legam
munera, quod, si Ovidius scripsit, non potuit non librariorum

Α et sciolorum culpa in carmina abire.

167 Instrictamque lyram gemmis et dentibus Indis

Sic codicem M secutus edidit Ehwaldus et ebur illud ad iugum,
gemmas acl τοὺς κόλλοπας refert. Mihi illa tantummodo decoris
causa lyrae addi potuisse videntur. Et quis praeterea pulchro
isto vin-stringendi verbo usus est? Gemmis et ebore lyra exorna-
tur vel instruitur. Verum est ergo aut quod λ et M a secunda
manu habent instructum, aut quod est in s: distinctam. Sed hoc
verisimilius: est enim istud distinctam aptissimum et elegantis-
simum et totum istud instrictam natum esse ex distinctam cum
supra scripto instructam admodum est verisimile.

180 sq. llle quidem celare cupit turpique pudore
Tempora purpureis temptat velare tiaris.
Haec semper visa sunt corrupta. Ehwaldus e Magni coniectura
edidit turpisque pudore, ut pudor esset: „die Entstellung''. Er-
· gone turpis pudore, „haeslich durch die Entstellung'’? Inepta,
hercle, loquacitas. Aut cum Heinsio legendum est:
Ille quidem celat, turpique onerata pudore
aut aliquid huic lectioni quam simillimum. Nihil enim aliud

huc quadrat.

