 

 

103

Unde nata sit veterum editionum lectio: „timor hoc, pudor
impedit illud’' nescio 3 fortasse e coniectura alicuius viri docti.
Sed saepe coniectura inventum est quod unice ⁴verum esset.
Quae enim causa cogitari potest cur Ovidius hic a communi
usu recesserit et de industria obscure locutus sit, cum posset
eodem labore clare loqui?

251 sq. Ehwaldus restituit versus ab Heinsio proscriptos:
Nec nisi finita per plurima vulnera vita
Ira pharetratae fertur satiata Dianae.
Ego eos utique abiiciendos censeo. Oui argumenta Hauptii non
persuadent, is etiam secum reputet quae horum sit versuum
sententia: intelliget nullum iis locum hic esse. Ira Dianae
satiata est: ergone ab eo tempore Cadmi progeniem persequi
desiit? At in Dianam ceteri Cadmi nepotes neptesque com-
miserant nihil, uni Actaeoni succensebat illa.

261 (Ι11110 cognito novo Iovis furto) tum linguam ad iurgia solvit,
,‚Profeci quid enim toties per iurgia'' dixit.
Rectissime Ehwaldus hic pulcherrimam Bothii recepit emendatio-
nem dum. Qui traditam lectionem retinent, dicant quid sibi in
illa velint coniunctiones quid enim.

290 sq. Iovis ad Semelen verba sunt:

Quoque magis credas, Stygii quoque conscia sunto
Numina torrentis: timor et deus ille deorum est.
Coniecit hic Hellmuthius: „timor et meus ille deorum est'', in-
geniosissime sed ut recte vereor: ‚,hunc‚ quem alii dei metuunt,
ego quoque metuo’', sic deos alloqui potest Iupiter. Sed cum ad
mortalem verba facit, multo rectius est: „hoc numen etiam dei
metuunt'’, et ad Semelen movendam hoc aptissimum. Ceterum

cum Heinsio post deorum omissum malim est.

341 s .
{lima fide vocisque ratae temptamina sumpsit
Caerula Liriope. (de Tiresia agitur)

Rectissime Ehwaldus Prisciani lectionem ratae (pro datae) rece-
pit. Ne dubites cf. IV, 387 sq.:

