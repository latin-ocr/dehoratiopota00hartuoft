16

nere possit; pro quo facto simulatque honores praemiumque
accepit, ad pristinam naturam redit. „Idem et mihi accidit”
poeta ait:

Paupertas impulit audax
Ut versus facerem. Sed quod non desit habentem
Quae poterunt unquam satis expurgare cicutae,
Ni melius dormire putem quam scribere versus?

„At enim'’ quaeras „nonne commune hoc est omnium
hominum artificium ut de se suaque arte cum contemptu
loquantur, quo alios ad contradicendum, id est ad laudan-
dum alliciant? Neque illud ignoro neque dissimulo, sed hoc
dico, qui divino quodam spiritu afflatus de amore su0, de
deorum potestate, de patriae laudibus cecinerit, nunquam eo
esse descensurum ut invitum se et contra indolem suam
carmina fecisse mentiatur, quibus honeste inopiae suae sub—
veniret arcamque impleret. Eiusmodi mendacium verqpoetae
ne ebrio quidem in hilarissimo amicorum convivio in men-
tem venire potest. Sed fingamus iam semel in vita poetam
incredibile aliquid iocatum esse, tamen hoc constat, quo
quisque sit artifex melior eo minus eum de se suaque arte
loqui solere. Avium similes sunt veri poe‘tae, quae per silvas
errantium aures suavi voce deleniunt, sed quid illi de suo
cantu censeant nunquam cogitant. Hoc vero vel minime ex-
spectandum est egregium aliquem poetam eiusmodi de sua
arte usurum vocabulis ut de gravi molestoque quodam labore
sermonem esse putes. Horatius autem frequenter, quum
totam eius mentem in ipsa poesi occupatam esse oportebat,
gloriatur se difficillimo munere feliciter esse perfunctum.
Qui ille labor fuerit rogas. Faciamus initium ab initio.

Parios (ait) ego primus iambos
Ostendi Latio, . . . . non res et agentia verba Lycamben.

