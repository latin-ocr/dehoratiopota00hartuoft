 

8⁹7

lectionem hac parte pro a fronte, quo facto non ipse sibi Ovi-
dius obloquitur. Remanet tamen ve] sic scrupulus quidam. Non
observasse Ehwaldus videtur quam ingrate illis:
hac parte potentes

Caelicolae clarique suos posuere penates
haec annecterentur:

Hie locus est e. q. s.
Clavum ergo clavo expulisse vir praestantissimus videtur. Equi-
dem totam illam minorum deorum commemorationem non ab
Ovidio‚ qui hic facile eam omittere potuit, profectam cense0‚
sed a putido magistello, qui lacunam, quam sibi deprehendisse
videretur, utcunque versiculis expleverit3 hunc autem Ovidii
mente parum intellecta a fronte scripsisse suspicor et lectionem
Bernensem esse emendandi conamen. Eiectis autem versibus
Plebs -— penates omnia egregie procedunt: adverbio hie Capito-
lium caeleste ipsum cum suo clivo comprehenditur, cuius loci
totius una pars (summa nimirum) Palatium caeli dici possit.
Magistelli autem illius cum mihi informo imaginem, eiusdem
esse incipio credere versus 87 sq.:

Sic, modo quae fuerat rudis et sine imagine, tellus

Induit ignotas hominum conversa figuras
quos proscripsit Bentleius. Statim iterum eius audiemus vocem.

199 sqq. Postquam de Lycaonis impietate narravit Iupiter:
Confremuere omnes studiisque ardentibus ausum
200 Talia deposcunt. Sic cum manus impia saevit
Sanguine Caesareo Romanum exstinguere nomen,
Attonitum tanto subitae terrore ruinae
Humanum genus est totusque perhorruit orbis.
Nec tibi grata minus pietas, Auguste, tuorum est,
205 Quam fuit illa Iovi. Qui postquam voce manuque
Murmura compressit, tenuere silentia cuncti.
Substitit ut clamor pressus gravitate regentis,
Iuppiter hoc iterum sermone silentia rupit.
Ad versus 207 sq. Kornius annotat: „proscripsit Merk.'', errore
ut opinor, nam vs. 208 certe carere non possumus quin omnia
concidant. Sed suboluisse aliquid Merkelio (et cui non?) hic
libenter credo. Ut mittam tenuere silentia vix latine dici posse

