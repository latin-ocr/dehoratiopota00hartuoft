135

ipsum poe‘tam Latinum peritum, sani iudicii, elegantem,
denique virum qualis Lucianus Mueller est, qui priscorum
praesertim illorum virorum ope Propertium nobis exhibeat,
tersum, maculis liberum, perspicuum: talis enim editor,
quoties in vulgata lectione acquiesci non potest, ex illa
suspicionum farragine semper id eliget quod optimum et
sit et ipsi videatur. Sic versus nobis praebebit e quibus
Propertius vere cognosci possit, non quod ad literam sic ab
illo scriptum fuisse praestari ullo modo possit -- nusquam
adest ea πειθαινάγκη - sed sententiam habebimus, quae et
vicinis versibus egregie conveniat et revera e Propertii
mente fluxisse videatur. Eiusmodi autem versus multo digni-
ores sunt qui legantur quam infinita mendorum, quibus
codices scatent, copia. Illa tamen incredibili diligentia et
sedulitate undique colligunt viri docti, de venustissimis
Scaligeri, Heinsii, Burmanni coniecturis altum saepe est
silentium. Sed haec precari quidem possum, illis qui aliter
censent probare non possum. Non tamen prorsus ineptam
meam esse sententiam demonstrare conabor: paucas enim quas-
dam proponam veterum coniecturas, quas iniuria aut negligi,
aut tantummodo in annotationibus commemorari et mihi
pro certo constet et argumentis idoneis probari posse videatur.

Ι, sb, 43. Aliquamdiu vehementer metuit ne Cynthia sua
cum divite quodam rivali longinquas navi petat regiones.
Sed inanem illum fuisse metum 'postea cognovit: neque
enim poetae preces aspernata est et locupletis illius divitias
prae fidelis amatoris carminibus contemnere se declaravit.
Quanto ,ergo exsultat gaudio Propertius, quam gloriatur3
regibus atque tyrannis sibi divitior et potentior videtur.
„Nunc mihi'' exclamat

Nunc mihi summa licet contingere sidera plantis:
Sive dies seu nox venerit, illa meast.

