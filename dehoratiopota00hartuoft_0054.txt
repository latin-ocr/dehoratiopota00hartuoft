46

sponte carmen numeros veniret ad aptos, sed casu et for-
tuito poetam quaerentem quonam modo suas in metro Graeco
experiretur vires in illud incidisse. Metrica enim exercitatio
est, non carmen. Quod autem viri docti aiunt, tempore aut
primam aut inter primas hanc ab Horatio odam factam esse,
id valde mihi probabile videtur. (Non ob trochaeum Ignis
in initio versus Glyconici positum: subtiles enim eiusmodi
observationes mihi quidem haud magnam habere videntur
persuadendi vim. Semel errare potuit poeta3 potuit etiam
Ignis Iliacas vitio ex Ignis Pergameas nasci). Puerile
enim aliquid habet: qui autem primum novorum versuum
facit periculum, licet annos fere 35 natus sit, tamen in hoc
quidem labore pueri in schola discentis instar est. Sed per-
curramus carmen. Quum Paris (sive Pastor, quemadmodum
sat obscure metri causa eum nominat poeta) Helenam navi-
bus secum duceret, Proteus (probabilior enim haec, quam

Porphyrio servavit, lectio est quam vulgata Nereus, licet ’

magis etiam sit mirandum penes Proteum arbitrium un—
quam fuisse ventorum quam penes Nereum), Proteus ergo
caput extulit undis, ut de Troiae, praesertim autem de ipsius
Paridis sorte futura caneret vaticinium. Sed ineptum vati-
cinium est et deo aliquo „minorum gentium'' dignissimum.
„Nonne vides'' ait „quot quantaque te circumstent pericula,
ecce irruunt in te Achivorum fortissimi, certum tibi mini-
tantes exitium: Aiax, Ulysses, Nestor, Sthenelus, Meriones,
Diomedes.’' De Menelao, Philoctete, Pyrrho οὐδεὶς λόγος.
Aegerrime tamen illi in eiusmodi vaticinio desiderantur:¹
Menelai enim iram gladiumque vix effugit Paris, tandem
aut Philoctetis inevitabili est perfossus sagitta aut Pyrrho
dedit poenas. Sed quis locus illis quorum longa enumeratur
series? An, ubi sermo est de bello Troiano, illustria Achillis,
Ulyssis, Aiacis, Nestoris nomina sileri non possunt? Audio;

 

{-
ς’
l
z

