 

 

55

convertit et: „ego” ait „ne tua virtus lateat in obscuro
cavebo.'’ Recte hactenus. Sequitur Lollii virtutum enume-
ratio frigidissima ineptissimaque, quam qui uno loco emen-
dare conati sunt viri docti mihi operam perdidisse videntur.
Primaria autem Lollii virtus est abstipentia, diviQrumque
contemptus. Illam ergo lectoribus commendat poeta et ita
longo carmini imponit finem. Poe‘mane facere hoc est an
pannos pannis assuere?

Duo iam exempli causa attulimus carmina ex eo libro,
quem ab Augusto rogatus tribus antea scriptis poeta addi-
dit, quem ergo eo tempore composuit quum ceteris sibique
ipsi αὐτὸς ἑαυτοῦ δεινότατος esse videbatur. Praemisimus dis-
putationem de carmine quodam e primo libro, quod si certo
sciremus — id quod viri docti nonnulli statuunt— primum
aut inter prima ex hoc genere a poeta in lucem esse emis-
sum, tota Horatii ars lyrica qualis ab initio ad finem fuerit
sciremus. Exemplis enim docuissemus, quo malo laboraret
Horatius, quum primum poesin lyricam tangere coepisset,
illo ne post longam quidem variamque exercitationem liberum
eum fuisse: semper metro eum serviisse, nunquam adeo
omnes eius superasse difficultates ut quod vellet dicere apte,
eleganter, perspicue dicere posset. Sed de tempore carminis
I, 15 nihil constat: aliud ergo tractandum mihi sumam, de
cuius aetate nulla esse possit dubitati03 quod ubi eiusdem
vitii esse exemplum certissimum valdeque perspicuum demon-
stravero, postremo, ut tamquam cumulum huic addam dis-
putationi, tertium libri quarti eodem percurram consilio.
Quodsi cui nimis aperte nimisque confidenter locutus vide-
bor, nolim me in arrogantiae vocet suspicionem; scribo enim
timoris plenus, neque unquam quis sim obliviscor3 sed
brevitati et perspicuitati est consulendum, ergo interdum

(ἦῆ ΛΓ ὃ· ,κν

