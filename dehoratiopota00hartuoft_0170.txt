162

Ridicule haec cum proxime praecedentibus certant3 non
enim eiusdem est impudenter iuvenum domos expugnare et
lascivae similem ludere capreae. Recte ea adhibetur imago
de filia vixdum matura et igitur „tangi metuente”. Sequitur:

Te lanae prope nobilem
Tonsae Luceriam, non citharae decent.

Audio: vetulae est domi sedere et lanam facere, puellae
psallere et cantare.

Nec flos purpureus rosae

Hoc quoque recte: est enim puellarum istud ornamentum.
Nondum plena stropha est. Quid addit poe‘ta? Quid putas?

Nec poti vetulam faece tenus cadi.

At opponit inter se quae puellam deceant, quae anum.
Puellamne ergo decet tam immanis temulentia?

Ab hoc carmine ad 22}ss facilis est transitus: in eo
autem aperte declarat poeta eam quam nunc ludibrio habeat

olim sibi fuisse dilectissimam. Sic enim eam alloquitur:

Quid habes illius, illius
Quae spirabat amores,
Quae me surpuerat mihi.

Hoccine credis, Lector? Non ego. Ipsa natura vetat illam,
quam olim amaria, tam duris crudelibusque lacerare convi-
tiis. Quid quod, si puella cana, edentula, rugosa facta est,
non iuvenis mansit pristinus eius amator. Et quem unquam
puellae contemptio eo abripuit vecordiae ut illi μανίαν tristissi—
mamque mentis insaniam imprecaretur? Sic enim primi
accipiendi versus sunt ut totum illud

