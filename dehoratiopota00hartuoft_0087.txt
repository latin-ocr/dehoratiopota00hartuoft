 

79

ut de Fortuito consensu ne cogitare quidem voluerint viri
docti. Hoc tamen quaeso tecum, Lector, reputes, satis inex-
pectatum esse in carmine Horatiano ab extremis miseriis
ad summam beatitudinem transitum: piget nempe poetam
taedetque harum terrarum, quas hominum culpa malis atque
doloribus impleverit3 subito inde mentem avertit, meliorem
sortem laetioremque sedem destinatam esse piis credere lec-
tores iubet et semet ipsum cogit, non enim sponte e mise-
riis quas aspicis plenae perfectaeque beatitudinis cogitatio
nasci solet, atque sic eius carmen e duabus partibus inter
se diversissimis n-ulloque vinculo iunctis constat. Virgiliana
vero de Saturni regno denuo inchoaturo vaticinatio ultro se
poetae obtulit, qui amici felicitatem cum bono publico iunc-
tam laetissimis celebraret versibus. Insperatae pacis lux
tandem aliquando affulsit populo Romano, eodem tempore
Pollioni praestantissimo civium et poetae coniunctissimo
filius nascitur3 quid mirum utriusque cogitationes in summas
nunc evolare coeli plagas3 quid autem praeclarius, quid
magis optimo poeta dignum esse potuit quam renovare
pristini saeculi, quo bonis abundasse, malis caruisse mor-
tales crederentur, memoriam, eamque felicitatem crescente
puero qui modo natus est sensim redituram praedicere?
Haec enim prima est loci Virgiliani virtus, quod non con-
tinua serie enumerantur bona quae aspecturus est Pollionis
filius: restabunt enim primum quaedam signa hodiernae
miseriae3 haec sensim evanescent, nova semper accedent
bona, sic ipse magis suam sentiet felicitatem. Deinde quid
mirum multa communia habere Virgilii Horatiique locos?
Totum enim hoc inventum poeticum communis locus est,
sed alius alio modo eum exornat poeta, idem argumentum
tractarunt Virgilius, Horatius, Ovidius et quis non, sed
quam facile est tres hic diversissimos agnoscere poetas! Ut

