 

49

denique hunc se ex illius solventem amplexu, navem conscen—
dentem, a terra solventem, invitum in altum provectum, ad
uxorem respicientem, signa dantem illi accipientemque, denique
Alcyonen comitamur domum redeuntem, et hic quoque eius
audimus querimonias. Hisce omnibus non minus 64 versus im-
penduntur.

Navigat Ceyx, at mox vehemens oritur procella, quae quo
modo navem oppugnet arripiat frangat demergat versibus prae-
stantissimis 81 depingitur. Nec minus egregii sunt versus 12
quibus Ceycis mors narratur, quem locum aptissime elegantis—
simeque claudit poeta legentibus in animum revocando Luciferi
filium esse Ceycem docendoque cur ille nato suo opem non tulerit:

Lucifer obscurus nec quem cognoscere posses

' Illa nocte fuit: quoniamque excedere caelo

Non licuit, densis texit sua nubibus ora.
Interea domi desidet Alcyone, maritum expectans et pro eius
salute redituque deorum sed Iunonis praecipue aras colens. Non
ultra dea irritas illas preces audire potest, Irim ad Somnum
mittit mandaturam illi ut Alcyonen de dilectissimi mariti morte
edoceat. Legimus praeclaram illam de Somni aedibus narratio-
nem, adsumus Alcyonae cum mariti umbra colloquenti, tristis-
simo eam perturbatam somnio videmus. Haec omnia, quibus
ego quod praestet novi nihil, 137 implent versus.

Aedibus egreditur Alcyone, in litore stat prospicitque — hic
ipsum mariti corpus fluctibus ad pedes eius defertur, quem ubi
agnovit et iis versibus deflevit, quos sexcenties legere possis et
tamen semper non minore tangi misericordiae sensu quam cum
primum eos cognoscebas, in aves mutantur ambo:

coeunt fiuntque parenteS,
Perque dies placidos hiberno tempore septem
Incubat Alcyone pendentibus aequore nidis.
Tunc iacet unda maris: ventos custodit et arcet
Aeolus egressu praestatque nepotibus aequor.
Hisce versibus praeclara finitur narratio. Tunc iacet unda maris.
Sic est in codice optimo Marciano. Non dico vitiosum illud
esse: sincerae Latinitatis est et nullo negotio intelligitur. Sed
languidi aliquid inest, quod ego in clausula tam praeclari loci
vix fero. Quid enim? Iacet unda maris. Opusne hoc est disertis
4

