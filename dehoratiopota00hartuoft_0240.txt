24

  
 

vocabula Latina trahere atque torquere volumus, hoc dicit
Cyclops: „etiam cum horto florente te comparare vellem, sed
non possum, quia ille suo loco remanet, tu curris.'' Quod tam
absurdum ut mirum non sit Hugoni Magno natam suspicionem
hunc versum includendum esse. Verum, si licet a Magno in
quaestione aliqua Ovidiana dissentire, sic molestia non tollitur
sed alio transfertur. Sumendum enim erit fuisse aliquem, quis·
quis fuerit ille, qui talem versum scribere posset idque eo
senen, quem quam maxime ridiculum esse modo vidimus,
quique sine ulla probabili causa eum versum hic inseruerit.
Contra si Ovidio ipsi hunc versum relinquimus, hoc voluisse
Cyclopem clamantem inducere Ovidius erit censendus: „vellem
pluribus te laudare teque cum horto fertili comparare, sed

eheu! fugis neque me audis'' et in ea re enuntianda admodum ⁴

fuisse infelix, quod, si porro ultimam Metamorphoseon partem
accuratius examinaverimus, minime nobis iam videbitur incre-
dibile. Accedit quod ille a laude ad vituperationem transitus,
permanente eadem vocabulorum dispositione, ita ut semper nova
sententia ab aliquo comparativo incipiat (candidior, floridior,
splendidior, levior, nobilior, lucidior, mollior . . . saevior, durior
e. q. s.) nescio quid ab Ovidii arte alienum habet. Verisimilius
videtur Ovidium inter versus ·
Mollior et cygni plumis et lacte coacto
et:
Saevior indomitis eadem Galatea iuvencis
interiecisse unum cuius primum esset vocabulum coniunctio
aliqua (at vel et), quod fit, si nihil delemus.

834—7‘ Cyclopis dona promittentis Galateae verba sunt:

Inveni geminos, qui tecum ludere possint,

Inter se similes, vix ut dignoscere possis

Villosae catulos in summis montibus ursae,

Inveni et dixi: „dominae servabimus ista.''
Inveni — inveni, quorsum ista anaphora? Nihil in his versibus
inest quod illa apte illustretur. ’

898 Illa omnia de insano Cyclopis amore, quem ineptissi-
mum in modum ille ostenderat, deque Acide rivali feliciore
ab illo crudeliter necato, Galatea narravit Scyllae, quae procos
fugiens ab illa fuerat hospitio recepta. Tum sic poeta pergit:

