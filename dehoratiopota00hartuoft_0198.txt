190

carere non potes3 et quum, coniugi dum affert salutem,
ipsa certam exspectat perniciem uxor, quid ab illo petat
potius quam ut titulo sepulcrali praeclari facti faciat men-
tionem ? Cetera quae attulit Zingerleus parvi momenti viden·-
tur. Vides me non ad Peerlkampii confugere coniecturam,
qui Horatiani carminis stropham ultimam tamquam e frus-
tulis Ovidianis consarcinatam Horatio abiudicat.

Mythum de Danae iocose uterque poeta interpretatur. „In
pretium” enim conversum deum uterque fingit, quo custodes
corrumperet Horatius (ΙΠ, 16, 4), quo virginis amorem
emeret Ovidius (Am. ΙΙΙ, 8, 29 sqq). Esse hic aliquam imi-
tationis suspicionem concederem, si totum inventum non
tam Ovidianum esset. Nam propter vocabula, quae eadem
apud utrumque leguntur, Zingerleo assentiri nolo. Pauca
enim ea sunt et vulgaria. Apud Horatium legitur: „turris
ahenea, robustaeque fores.'' Apud Ovidium: „aerati postes,
ferrea turris.'’ Apud Horatium: ⁷

Converso in pretium deo

Apud Ovidium:
pretium virginis ipse fuit.
Augustum deum quum saepe uterque poeta laudarit,
mirandum non est simili modo similibusque verbis inter-
dum id ab utroque factum esse. Sed quae apud Ov. Trist-

ΙΙ, 174 leguutur tam cognata Zingerleo videntur illis quae
Horatius habet (Carm. IV, 14, 33), ut statuere non dubitet:

„Hier ist die Reminiscenz wohl iiber allen Zweifel
erhaben.’'

Horatii enim verba sunt:

Te copias, te consilium et tuos
Praebente divos.

 

