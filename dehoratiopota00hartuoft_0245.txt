.„ worn—worm τινι- -

29

Α Verissimum illud est Ascanio alterum fuisse nomen Iulum. Sed

quid attinebat huius rei hic mentionem iniicere? Versus sic
expletur, sententia languidior fit quam oportebat.

Sed nusquam luculentius dat documentum poeta noster se
cetera omnia parum curasse, dummodo quam primum novus
esset effectus versus, quam vss. 613 sq.:

Post hunc Capetysque Capysque,
Sed Capys ante fuit.
Hercule sic versus Latinos sexcentos quotidie componere cuius-
vis est ¹).

633 Pomona omnibus modis arbores suas curat colitque:

Nec sentire sitim patitur bibulaeque recurvas
Radicis fibras labentibus irrigat undis.
Deam pomorum illo irrigandi labore eodem functam modo
suspicor quo hodiernos omnium gentium hortulanos, non flu-
vios rivosque ad arbores duxisse, qua tamen de re cogitare nos
cogit participium labentibus, cum insigni sententiae detrimento
insertum. Off. praecedentia:
Qua (falce) modo luxuriem premit et spatiantia passim
Bracchia compescit, fisso modo cortice lignum
Inserit et sucos alieno praestat alumno,

quae omnia deae cum mortalibus sunt communia.

Continuo sequitur:

Hic amor, hoc studium: Veneris quoque nulla cupido est.

Vim tamen agrestum metuens pomaria claudit

Intus et accessus prohibet refugitque viriles.
Metrum fulciunt coniunctiones quoque et tamen, sed illa misere
languet, haec sententiae decursum perturbat; nihil enim habet
quo referatur. Transponere eas inter se, sineret modo versus,
praestaret.

’711 sqq. Iphis Anaxaretae amore captus precibus donisque
eam adit:

 

1) Dixerit aliquis semper et ubique illud habere Ovidium ut ludat lasciviatque in
argumento suo, et esse hoe illud quod in eo iam aequales observaverint et leniter
riserint. Concedo: ne in ultima quidem Metamorphoseon perte quidquam fecit Ovi-
dius quod naturae eius repugnaret. Sed quantum distat ineptum istud post hune .. .
ante suit a lepidissimo in Arte versu (ΙΙ, 71)=

Monte minor collis, campis eret altior aequis
quem exempli causa ex ingenti affero copis.

