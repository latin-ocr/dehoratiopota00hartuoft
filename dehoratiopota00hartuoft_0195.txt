187

et apud Ovidium (Am. ΙΙ, 13, 19) de eadem:
Tuque laborantes utero miserata puellas.

Sed quoniam Ovidius longam enumerat dearum seriem,
quas omnes implorat ut parturienti Corinnae opem ferant,
neque Dianam silentio praeterire potest, neque aliud eius hic
commemorare munus quam illud „utero laborantes puellas'’

iuvandi.

Vitam rusticam laudat Horatius celeberrimo Epodo Π, et ξ’

Ovidius in Rem. Am. 169 sqq. Ovidii versus Zingerleo ansam
praebent haec pronuntiandi:

„Jedenfalls diirfte hier eine gewisse Beziehung auf Hor. v
Epod. II leichter nachzuweisen sein als zwischen Hor. Epod. ss

und der dazu gewohnlich citirten Stelle Virg. Georg. II,
493 sqq.''

Sed quoniam ipse Zingerleus tam dubitanter de iis loquitur,
hos quidem locos missos facere possumus, quum praesertim,
quod supra demonstrare conatus sum, Epodos Horatianus
Satirae multo sit similior quam Elegiae.

„Ego me senem factum molliter victurum exspectaveram.’'
Hoc argumentum est elegiae 8 libri IV Tristium. Versibus
autem 17 sqq. aequa se exspectasse poeta demonstrat exemplo
navis, quae mari quassata in navale ducitur, equi, qui cer-
taminibus iam impar otiosus pascitur, militis, qui emeritis
stipendiis arma suspendit, totumque hunc locum vulgo viri
docti pro certo statuunt ex Horatii epistola prima primi
libri sumptum esse. Cur? Quia et illic de senescente equo
sermo est deque armis ad templum suspensis, sed praesertim
quia apud Ovidium legitur:

Me quoque donari iam rude tempus erat

Et apud Horatium
Donatum iam rude quaeris.

