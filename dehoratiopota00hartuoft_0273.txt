 

 

5¹7

60-4'78 Pythagorae philosophia exponitur, descriptione quae,
per se spectata, magna laude est digna sed iusto maius, hic
certe, occupat spatium. Nam totum Numae regnum et mors
eius septem versiculis (479-485) absolvitur.

486—90 Deflent Numam cives, deflet Egeria uxor, quae
Ariciam redit seque ibi luctui tristitiaeque gravissimae dedit.
Versibus utitur hisce poeta:

Exstinctum Latiaeque nurus populusque patresque

Deflevere Numam. Nam coniunx urbe relicta

Vallis Aricinae densis latet abdita silvis.
Vide quam omnia simul poetam nostrum deficiant. Satis inepte
hic coniunctio nam posita est: omnes homines Numam deflent,
uxor vero eius in ea re modum excedit. Ipsum illud vera, quod
in mea periphrasi legitur, hic erat ponendum et positum esset
'a poeta si paulo minus negligenter in hoc loco esset versatus.
Ubi nunc illud nam, quod quantum saepe in prioribus libris
(figura quae praeteritio dicitur) toti viciniae praeberet decus
supra (p. 44 sq.) vidimus?

490—546 Flentem afflictamque Egeriam solari conantur vici-
nae nymphae; eodem consilio ad eam venit „Theseius heros'’.
Virbius is est, cui Hyppolyto antea nomen fuit. Hippolyti
tristem sortem ex Euripides fabula norunt omnes. Recentior de
eo narratio hic additur: in vitam eum reduxit Aesculapius, in
Italiam transtulit Diana, quae prius, ne ab aliis cognosci pos-
set, pro iuvenili virilem ei dederat vultum. Hic ergo Virbius
erigere iacentem moestamque tentat, quo modo putas? Nempe
narrando quae sibi dira miraque evenerint. At quid, obsecro,
Egeriae tristitia commune habet cum Hippolyti casibus variis?
Illa optimum maritum amisit, iu hunc Neptunus, detestanti
filio Theseo, Hippolyti patri, morem gerens, monstrum mari-
num immisit, quo territi equi eius corpus domini, e curru
excussum sed loris impeditum per saxa trahunt virgultaque,
ita ut‘ dirissimum in modum dilanietur. Apud inferos demum
dii, quos pie coluit, opem ei ferunt: vitam corpusque integrum
reddit Aesculapius, tutam sedem in Italia dat Diana. Quid ex
tota narratione discere potest Egeria? Nihil, opinor, nisi hoc:
diis faventibus in melius saepe converti res tristissimas. Aptiora
huius rei adsunt exempla, Virbio nostro opus non est. Et quam

