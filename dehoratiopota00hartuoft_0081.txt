 

73

locus mihi Horatianum locum in mentem vocabat, illum
eleganter, breviter, perspicue dixisse observabam quod hic
inutili fuco et inani verbositate corrupisset magis quam
ornavisset. Sciebam praeterea viros doctos, qui ante hoc
saeculum vixissent, cum dolore quodam quaesivisse quid
esset quod de Horatio aut prorsus tacere solerent aequales
quique ei aetate suppares essent, aut, si forte mentionem
eius iniicerent, inviti id facere et quam paucissimis verbis
viderentur. Et nota mihi erat coniectura qua anno 1785
Meierotto illam solvere quaestionem conatus est: Horatium
enim maiorem fuisse statuit quam qui ab aequalibus suo
pretio aestimari posset. Quae coniectura licet mihi mi-
nime arrideret -- neque enim mihi tanto carior erat Ho-
ratius quam Virgilius, Ovidius, Propertius, neque is sum
qui illos solos admirer artifices quos futuri saeculi causa
vivere vel vixisse fama est —- tamen Meierottonis libellum
in hac quaestione pro fundamento esse debere et olim censui
et nunc etiam censeo. Non enim solum lectu iucundissimus
est, Heynii discipulo dignissimus, sed etiam doctissimus
plenusque rerum nunc etiam cognitu perquam utilium. Non =
undique corrasit minutias scriptor quibus lec-torem obrueret
suamque ostentaret doctrinam, non materiem collegit unde
cuiusmodi posset aedificium fieri ipse nesciret —— nondum
enim illa scribendi ratio in honore tunc erat -- sed ipse
totum posuit: e paucis sed disertissimis locis aequalium de
Horatio iudicium quale fuerit efficere, deinde cur tale fuerit
coniectura assequi conatur. Atque in h-ac quidem parte mihi
parum fuisse felix videtur3 in illa, licet non plane rem
eum acu tetigisse credam, tamen viam ab eo monstra-
tam opinor a qua ne nunc quidem longe sit recedendum.
Postquam enim sano sobrioque iudicio quidquid in rem
facit pensitavit, hoc statuit: per centum fere anuos tantum

 

„⁴ l
'1³⁷111

