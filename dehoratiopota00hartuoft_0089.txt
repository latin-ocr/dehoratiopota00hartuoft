 

81

Unum etiam addam quod ei qui utrumque poetam cognos-
cere vult minime praetermittendum videtur. Horatianae in-
sulae utilibus rebus abundant, habent quod edant beati, quod
bibant, et placide dormire possunt: quies enim habitat et
securitas. At nihil ibi est quod naribus, quod oculis blan-
diatur; absunt varii coloreS, absunt suaves odores. Non,
hercle, ea neglexit Virgilius: prae ceteris commemoravit
laudavitque immortalibus hisce versibus:

At tibi prima, puer, nullo munuscula cultu
Errantes hederas passim cum bacchare tellus

Mixtaque ridenti colocasia fundet acantho.
et· Assyrium vulgo nascetur amomum,
et· Ipsa tibi blandos fundent cunabula flores.

Nihil vero praestantius quam hoc:

Nec varios discet mentiri lana colores,
Ipse sed in pratis aries iam suave rubenti
Murice, iam croceo mutabit vellera luto,
Sponte sua sandyx pascentes vestiet agnos.

Vidimus ergo quo modo Horatium commendarit Virgilius,
si commendavit. Quae i‘l-le omisit praeclare hic dixit, quibus
ille versum sine ullo sententiae emolumento explevit hic
omisit, quae apud illum frigent languentque apud hunc
coloris luminisque plena sunt. Profecto sic commendari
πολεμίοις καὶ ἐχθροῖς γένοιτ-οἱ

An ergo surrepsit Horatio Virgilius flosculos quibus ipse
suum exornaret carmen? Parum, hercle, credibile est divitem
ad pauperem venisse furatum, minusque tibi hoc credibile
videbitur si totum genus poeseos, cuius duo haec carmina

sunt, consideraveris. Tam enim qui Saturni regnum reditu-
6

