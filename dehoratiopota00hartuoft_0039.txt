 

‘31

sertim si laetus adest; si vero diu laetus inter Roma-
nos moratur, documento est ipse veniam illis priorum faci-
norum datam esse et in posterum optima quaeque eos ex-
spectare posse. Haud male tamen et haec sequuntur

hic magnos potius triumphos,
Hic ames dici pater atque princeps.

Apta enim et eleganti brevitate a deo precatur Horatius
ut apud exteros praebeat populo Romano gloriam, in urbe
ipsa quietem tueatur et securitatem. Hoc quoque ferendum,
peculiare aliquod bonum addi, quod prae ceteris sibi a

Deo patre et principe praestari cupiant Romani. Sequitur
autem

Neu sinas Medos equitare inultos,
Te duce, Caesar.

Quod ineptissime dictum est. Ne de vocabulis te duce
sic positis loquar, ut ridicula exsistat ambiguitas, quid verbo
equitare faciamus? Turmas equitum Medorum late extra
fines suos vagari et inultos imperium Romanum vastare
dedecori est nomini Romano et quantocius illi barbarorum
insolentiae finis est ponendus, Hoc quoque Romanis pris—
tinae virtutis memoribus vix est ferendum quod nondum
deleta est Crassianae cladis infamia quodque impune Ro-
manos a se victos derident Parthi eorumque signis et
aquilis gloriantur. Sed qui Medos equitare doleat, is

etiam indignetur quod aveffis yolitent piscesque natent. Pauca ³

etiam alibi de hac stropha erunt dicenda; sed inter-
dum metrum obstitisse, quominus id quod sibi proposuerat

apte disertoque enuntiaret poeta, luculento nos iam docuit
exemplo.

