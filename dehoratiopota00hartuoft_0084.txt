f ⁷1⁶.

enim ibi de corporis mentisve bona valetudine sermo est

‘· · -·' sed de vitae statu. Neque tamen opus est ceteros locos
omnes, quibus viri docti sententiam suam defenderunt, recen- ,v
sere: ipsi nobis viae monstrarunt compendium. Nullum enim c ιι

aiunt certius esse cognationis indicium quam quod Horatius
vs. 114 dixerit: .

Ut cum carceribus missos rapit ungula currus
Instat equis auriga.

Virgilius autemeG, 512 et 514)

Ut cum carceribus sese effudere quadrigae
Fertur equis auriga.

Hercle hoc si gravissimum est argumentum, quantilli
sint pretii cetera omnia facile est intellectu. Nulla enim in
literis Graecis Latinisque usitatior imago est quam illa de
equis in arenam immissis, neque ulla imago aliis particulis
quam illis ut cum annecti potest praecedentibus. Sed hoc
mittamus. Cui rei documento esse censeant ingentem illam
locorum παραλλήλων copiam, quorum dux et princeps est
quem attulimus, videamus. Coniiciunt.... Horatium leni
risu Georgica Virgilii perstrinxisse aliquot eorum versibus
ita detorquendis ut tamen vera eius verba lectori in mentem
venire possent. En debili fundamento audacem innixam
coniecturam! Quis eiusmodi aliquid credat propter poetarum
in ablativis substantivorum carceres et equi consensum!
Nam quid, obsecro, fuit cur quisquam Virgilii Georgica,
praeclarum opus, vel lenissimo perstringeret risu? Scurrile
id fuisset, ut opinor, ridiculum, ineptum. Atque eiusmodi
aliquid semel ab Horatio, viro urbanissimo, commissum esse,
quamvis inviti, crederemus tamen, si revera certum aliquod
eiusmodi παρῳδίας deprehendere signum possemus Sed quis

 

