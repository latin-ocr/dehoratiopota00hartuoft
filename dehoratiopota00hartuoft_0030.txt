22

aliquot indicabo, initiumque ab eo faciam quod iam in
priore capite leviter attigi et ita ut primariam disputationis
partem ad hunc libri mei locum reservarem.

Afferebam enim alterum a Pallavicinio inventum carmen.
Spurium autem illud esse uno argumento tam certo de-
monstrari potest ut nulla supersit dubitatio. Quod quale
sit suo loco dicam3 sed graviter mihi errare videntur qui
propter versus

En quo furentes Eumenidum choros
Disiecit almo fulmine Iuppiter!

totum carmen Horatio indignum censeant Quid enim?
Orestem olim persequebantur Furiae, miserumque hominem
nusquam terrarum quietum esse sinebant: tandem Phoebus
adest, quo viso crudeles deae resistere non audent sed in
fugam se coniiciunt. Eodem modo poetam novi generis
inventorem diu adversarii undique lacessebant3 illi suas
sibi habebant Deas implacabiles: Invidiam, Calumniam,
Derisionem3 eas nunc cum Furiis Horatius comparat. Tan-
dem aliquando auxilio poetae venit bona apud peritos de
arte poetica iudices fama3 favere ei coepit aura quaedam
popularis. Ipse Iuppiter mutatae fortunae signum dedit, nubes
quibus coelum obsitum erat discussit, simulque novas illas
Furias fugavit: laeta tum poetae lux affulsit. „Contorta,
hercle, explicatio'’ dicat quispiam „et qua mythologiae vis
fiat.” Neque ego nego, sed hoc addo saepissime a viris
doctis ad ineptos locos tuendos et utcunque illustrandos
haud minus longe arcessi defensiones. In Horatio vero
legendo qui nullam probabit explicationem nisi quae sponte
se offerat, qui in interpretationibus quamvis improbabilibus
acquiescere nolet, is in multis carminibus sic haerebit ut
extricare se nullo modo possit. Dabo pauca exempla.

 

