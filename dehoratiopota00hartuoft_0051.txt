 

43

pretii immolent pontifices'' (Populine Romani causa, an eo
pontificum nomine omnino divites significantur Ρ). „Te
opus non est magnam ovium mactare copiam’' (Melius, ni
fallor, praecedentibus armentis una ovis opponeretur quam
multa caedes bidentium3 quare admodum elegansest
Peerlkampii coniectura pro temptare multa caede bi-
dentium legentis ch multa caede bidentium:
si homo dives multas oves mactat, Phidyle una ove offerenda
iam praeclare suo ergo deos officio functa est, non opus est
ut numero hostiarum certet cum divitibus). Credo iam his
lectis pauperculam nostram de rebus suis fieri sollicitam:
primum manus sibi tollendas esse, si pia csse velit, co-
gnoscit: gaudet iam3 hoc enim quotidie nascente luna facere
solet. Farris addendum est aliquid: ne hoc quidem nimis
grave. Quid vero si porcam quoque dii postulant? At uni-
cam habet eamque tam avidam ut interdum vix quomodo
ei praebeat pabulum sciat. Auget miserae sollicitudinem
poeta mentione de ove iniioienda3 nam quod multis bi-
dentibus opus non esse dicit, irridere videtur. Unde enim
sibi multas oves? Dummodo suam sibi porcam suamque
Ι ovem servare possit sat sibi· dives videtur: saepe enim
metuit ne altera aliquando alterius causa sit vendenda. At
anxiam iam et vix sui compotem ipse poeta solatur, idque
facit non admonitus et ita ut satis inepte sibi obloquatur:
subito enim et missis quae antea a Phidyle postulavit satis
esse illam admonet Penates suos floribus coronisve ornare.
Atque in hac quidem poetae inconstantia, quamvis ea sit
obvia, tamen aliquo modo acquiescere possumus3 ultimam
stropham probare nullo modo possumus, quae vix, etiam
si sola et per se ipsa spectetur, intelligi possit, et, quoniam
tam secum certat quam cum praecedentibus, totum carmen
prorsus obscurum reddit et sensu cassum. Primum nul-

