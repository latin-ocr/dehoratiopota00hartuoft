90

tur''. Sed neque sententia illa e libro de Arge Poetica sumpta Aa nid ⁵
ad nostram quaestionem pertinet, et iudice Ruhnkenio verba
Horatiana ex Asinianis sunt expressa, non Asiniana ex
Horatianis.

Livius historicus Horatio viginti annos superstes fuit:
nulla tamen adhuc certa signa reperta sunt e quibus appa-
reat Horatium notum ei fuisse. Desinant ergo tandem ali-
quando quaerere viri docti. Nam solent quidem afferri aliquot
imitationis exempla, sed aliud alio est incertius. Singula
recenseamus.

Livius VI, 19, 2 sententia utitur: „Ut suis ipse oneratus
viribus ruat'', et Horatii hic versus est (Epod. XVI):

Suis et ipsa Roma viribus ruit.

Apud Livium (XXXI, 18, 7) vocabula vias leti legun-
tur, apud Horatium (Od. I, 28, 5): via leti. Livius
(XXXIV, 4, 3) Catonem in oratione de lege Oppia dicentem
facit: „ne illae magis nos ceperint quam nos illas'', et apud
Horatium (Ep. H, l, 156) decantata illa legitur sententia:

Graecia capta ferum victorem cepit et artes
Intulit agresti Latio.

Nullam hos locos παραλλήλους habere persuadendi vim et
ego censeo et egregie demonstrat Hertzius. Quo magis eum
miror de versu Ovidiano (Fast III, 101 sq.):

Nondum tradideras victas victoribus artes
Graecia

haec affirmare: „Hic Ovidius omnibus consentientibus Hora-
tium ante oculos habuit'', non omnibus illis suam opponere
auctoritatem: est enim profecto πολλῶν ἀντάξιος ἄλλων. Nam
verborum quibus apud Livium Cato utitur haud dubie eadem
vis est atque versuum Horatianorum ex epist. II, 13 locus

 

