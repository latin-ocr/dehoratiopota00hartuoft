CAPUT Ι.

ΒΕ ΜΕΤΑΜΟΒΡΗΟΒΕΟΝ VERSIBUS PONDEROSIS.

Versuum pangendorum praeclarum esse artificem Ovidium
dixerunt multi atque adeo eum imitando sunt testificati, sed
nemo magis id experitur quam qui diligenter animadverterit
quam eleganter hic illic versus adhibuerit ceteris ponderosiores.
Quam rem qui paulo accuratius examinaverit et quaein hoc
genere singularis Ovidii laus sit noverit et de toto Metamor-
phoseon opere rectius, ut ego opinor, iudicare poterit. Totam
ergo rei rationem ordine hic proponam in suas partes digestam.
Ponderosos autem eos dico versus qui aut a quaternis incipiant
spondeis, aut, cum in initio ternos tantummodo spondeos habeant,
tamen aliis rebus accedentibus (ut puta spondeo in quinto pede)
peculiare aliquod poetae prae se ferant consilium. Ne tamen
mihi moveatur controversia, separatim utrumque tractabo genus.
Ponderosos autem ut versus faceret tres Ovidium moverunt causae.

Primo quidquid lente fit tardeque cum magno molimine vel
molestia, quidquid stat inconcussum nec loco suo movetur hoc
versuum genere egregie depingitur. Omnino in Metamorphosesin
'77 leguntur versus quos eo consilio sic a poeta structos constet.
Quorum 53 a quaternis spondeis incipiunt. Hos omnes hic sic
enumerabo ut ipso scribendi genere a ceteris distinguam illos
qui disertissime poetae consilium prodant.

I, 22 Nam caelo terras et terris abscidit undas.

24 Quae postquam evolvit caecoque exemit acervo.
119 Tum primum siccis aer fervoribus ustus,
157 Perfusam multo natarum sanguine Terram.

