CAPUT SEPTIMUM.

Praestantissimum fuisse poetam Propertium et alii dixe-
runt multi et ego pro virili parte ita demonstrare conatus
sum ut res tamquam ante oculos posita esset: pulcherrimos
enim quosdam eius locos elegi et ita inter se composui ut
uno conspectu cognosci posset ipsa indole naturaque illum
factum esse poetam3 singularem autem accessisse peritiam
veras animi cogitationes ita enuntiandi ut et alii, qui quidem
non prorsus essent poetico sensu destituti, graviter illis
commoveri possent, Nunc tamen pulchrarum literarum aman-
tibus molestiarum plus praebet quam voluptatis: tam enim
corruptus mutilatusque ad nos pervenit ut vix viginti eius
perlegere deinceps versus possimus quin in aliquo haerea-
mus scopulo, quem evitare quidem possumus non removere.
Disiecti tantum nobis poe'tae restant membra quae ipsi
utcunque colligamus componamusque. Atque ita se rem
habere ideo vel maxime doleo quod mihi persuasissimum
est exstare medicinam, qua si Aesculapius aliquis utatur,
ipse nobis restitui possit poeta. Editores enim omnes aut
contempserunt aut neglexerunt prudentissima verba, quae,
commemoratis aliquot coniecturis, quibus viri docti locum

