 

 

CAPUT SEXTUM.

Nam quae, obsecro, causa esse potuit cur Horatium imi-
taretur Propertius? Ipse enim, solus, sine ope aliena versus
faciebat Propertius, vel potius tamquam uberrimos fluctus e
pleno fundebat pectore. Imago illa apis Matinae per pluri-
mum laborem thyma legentis in neminem minus quam
in illum convenit. Sponte ei nascuntur carmina simulque
secum ferunt vocabula aptissima. Ita si quid sexcenties ab
aliis poe‘tis dictum est, qui ut quam optime dicerent omnem
adhibuerunt diligentiam, si idem dicit Propertius nescio
quomodo novum fit. Dabo luculentum exemplum. Quanto
Crassi clades dolore et pudore affecerit populum Romanum,
quam laetati sint cives, quum „Parthi Armeniam vindicanti
Augusto'’ (verba sunt Suetonii) „cesserunt et signa militaria
quae Marco Crasso et Marco Antonio ademerant reposcenti
reddiderunt, obsidesque insuper obtulerunt, denique pluribus
quondam de regno certantibus non nisi ab ipso electum
comprobaverunt’', novimus: permultos enim de ea re scrip-
torum poetarumque locos legimus, sed gaudium illud dolo-

