46

quod exorsus erat Lampetides miserabile esset: illud ergo ei
pro singultu et lamentatione esse poterat, Igitur eo artifieio,
quod in Metamorphosesin tam saepe observatur, Ovidius utitur
ut non omnia quae gesta sunt sicut gesta sunt ordine velut
enumeret, sed interdum narrationis cursum interrumpat ad ali-
quam rem, quam cum maxime scire legentes oportet, ita ad·
dendam quasi eam in praecedentibus narrare neglexerit. Possis
ergo verba citata sic in vulgarem transferre sermonem: „Oar-
men autem, quod exorsum esse Lampetidem modo dicebam,
forte miserabile erat”. Sed meam loci interpretationem exemplis
confirmare conabor.
Ι, 587 sqq.
Viderat a patrio redeuntem Iuppiter illam
Flumine et „o virgo Iove digna tuoque beatum
Nescio quem factura toro, pete'' dixerat „umbras
Altorum nemorum'’‚ et nemorum monstraverat umbras.
596 „Ne fuge me'’‚ fugiebat enim.
Verborum enim quae sunt et nemorum m. u. et fuqiebat enim
hic sensus est: „paene oblitus eram narrare eo loco silvam
fuisse” et ,.p. o. e. n. Io fugisse”.
111, 232. Longa serie poeta Actaeonis canes, qui dominum
persequuntur, nominavit ; addit haec:
Prima Melanchaetes in tergo vulnera fecit,
Proxima TheridamaS, Oresitrophus haesit in armo.
Tardius exierant, sed per compendia montis
Auticipata via est.
i. e. tres illos canes antea non nominavi quia nondum aderant:
causa cur tamen primi dominum aggrederentur haec erat quod
e. q. s.

V, 278 sqq. De insidiis sibi a Pyramo structis ita narrant
Pierides:
Templa petebamus Parnasia: vidit euntes
Nostraque fallaci veneratus numina vultu
„Mnemonides” (eoqnomt enim) „consistite” dixit
„Nec dubitate, precor, tecto grave sidus et imbrem''
(Imber erat) „vitare meo’'.

VI, 358 sq. Agrestes Lycios et aliis verbis obsecrat Latona
ut sui misereatur et hisce:

 

