 

89

Praeclara descriptio, nihil deest, et de lupo agi, si non ex
ceteris omnibus, ex uno illo vertitur in pecudes lucide apparet.
Quis ergo in media hac sinyularum rerum enumeratione inseri
ferat versum, qui totam conversionem complectitur:

Fit lupus et veteris servat vestigia formae?
Vestigia: nonne omnia quae praecedunt quaeque sequuntur
vesciqia veteris formae sunt?

264 Olaudit Iupiter ventos pluviam fugantes
Emittitque Notum. Madidis Notus evolat alis.
Minime spernenda lectio codicis ε advolat, nam istud emittit
evolat et ingratum est et languidum: emitti et evolare fere
idem est. Contra advolat (sc. ad opus sibi mandatum peragen-
dum) mirum quantum habet vigoris.

288 sqq.

Siqua domus mansit potuitque resistere tanto

Indeiecta malo, culmen tamen altior huius

Unda tegit pressaeque latent sub gurgite turres.
Si turres sub gurgite latent, minime mirum latere domos3 non
possunt haec simplici coniunctione que inter se iungi: opus eet
vinculo quale est quin etiam. Veram lectionem a Seneca servatam
recte Heinsius statuisse videtur labant: turres, tanto quam do-
mus altiores, emicant quidem sed in breve tempus: gurges
earum inferiorem partem quatit, mox concident neque ullum
praebebunt hominibus animalibusque perfugium. Non opus nunc
cum Ehwaldo eo confugere ut vocabulo q. e. turres· hic omnia
significari aedificia altiora dicamus. Quem vero Lycophronis
locum Ehwaldus hic affert, si Ovidio lectum Lycophronem
crederem, haud spernendum illo nostrae sententiae auxilium
ferri dicerem. Lycophronis enim haec sunt hemistichia:

οἱ δὲ πρὸς πέδῳ
πύργοι κατηρείποντο.

388 sq.

Interea repetunt caecis obscura latebris
Verba datae sortis secum inter seque volutant.

