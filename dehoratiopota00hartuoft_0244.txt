 

28

287 sqq. „Unus Eurylochus” sic porro narrat Macareus
„pocula a Circe data non sumsit.”
Quae nisi vitasset, pecoris pars una manerem
Nunc quoque saetigeri, nec tantae cladis ab illo
Certior ad Circen ultor venisset Ulixes.
Certior pro certior factus vix est sincerae Latinitatis. Properanti
Ovidio metrum illud expressit.
360 Pici amore Circe capitur, at ille fugit. Iurat Circe mox
illum suis artibus captum iri.
Dixit et effigiem, nullo cum corpore, falsi
Finxit apri, praeterque oculos transcurrere regis
Iussit et in densum trabibus nemus ire videri.
Falsus, haud dubie, aper est qui currere iubetur3 sed non satis
idonea haec causa est cur istud videri adiicietur. Species, quam-
vis falsa, revera tamen eum qui decipitur praetervolat trans-
curritque. Multo ergo rectius multoque elegantius hic poeta
simplici eundi esset usus verbo. Sed novimus quam commodae
fuerint poetis scriptoribusque clausulae esee videri, ire videri simm.
praesertim iis qui quam primum ad finem pervenire gestirent.
427 Maritum suum Picum, in avem conversum, usquequaque
Canens uxor quaerit:
Ultimus aspexit Thybris luctuque viaque
. Fessam et iam longa ponentem corpora ripa.
Versum explet vox q. e. louqa, sententiam pessumdat.
428 sqq. Continuo sequitur:
Illic cum lacrimis ipso modulata dolore
Verba sono tenui maerens fundebat.
Ipsos Ovidii aequales se ex hoc vocabulorum labyrintho vix
extricasse opinor.
579 Ex urbis Ardeae, ab hostibus incensae, favilla evolat
avis, quae sic describitur:
Et sonus et macies et pallor et omnia, captam
Quae deceant urbem, nomen quoque mansit in illa
Urbis.
Omnia hic risum movent, qui minime „deceat” rem gravem
tristemque, sed prae ceteris macies illa.
609 sq. Inde sub Ascanii dicione binominis Alba
Resque Latina fuit.

 

