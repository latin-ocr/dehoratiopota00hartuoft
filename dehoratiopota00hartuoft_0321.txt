ἐλ
ἕ.

 

105

iam nunc in fine loquendi
Ingeminat voces auditaque verba reportat
i. e. ubi Iuno loquendi finem fecit, „usus” repetiit Echo.

400 sq. Ab exilio revocasse Ehwaldum versus:

Inde latet silvis nulloque in monte videtur,

Omnibus auditur: sonus est qui vivit in illa
ab Heinsio proscriptos miror doleoque. Quid enim? Inde latet
silvis! At vs. 393 dictum iam est: spreta latet silvis. Et quor-
sum istud nullo in monte videtur? Tum omnibus auditur: immo
vero iis tantum qui ipsi locuti sunt, vel prope fuerunt cum
loquebatur alius. Qui solus per silvas ambulat, vel qui una
euntes silent, iis surda illa est.

434 sq. Narcissum sic poeta alloquitur:
Ista repercussae, quam cernis, imaginis umbra est:
Nil habet ista sui.
Immo: „nil habet ipsa sui'’. Of. VIII, 513 ubi Bentleyus ipse
pro ille reposuit, certissima coniectura quam iam probant
editores.

482 Pectora traxerunt roseum percussa ruborem.
Satis ridicule rosas nunc statim excipiunt poma:
Non aliter quam poma solent.
Quapropter non dubito quin altera lectio tenuem sit recipienda.
Quod adscribunt vv. dd. versum ex Amoribus:
Candida candorem roseo suffusa rubore
rem non conficit: quin rubor recte roseus dicatur nemo dubi-
tabit unquam. Sed singuli loci per se spectandi sunt.

503 Lumina mors clausit domini mirantia formam.
Codices variant inter mors et mom, quod admodum verisimilem
reddit coniecturam Heinsii nox. Sed difficilis optio, nam in
ultimis vocabulis est omne versus acumen.

575 Tradunt manibus post terga ligatis
Sacra dei quondam Tyrrhena gente secutum.
Reduviem morituri curasse videtur I. Oh. Iahnius quendam con-

