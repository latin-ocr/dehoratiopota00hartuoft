56

demonstrandi et docendi verbis utor tamquam de
re certa, non de eius suspicionibus qui ab aliis meliora
doceri cupiat. Neque tamen suspiciones illae nuper mihi
natae sunt; diu multumque eas mecum pensitavi, tandem
aliquando post saepissime repetitam Horatii lectionem pro-
ferre in medium audeo. Sed ad propositum est transeundum.

Π, 1. Scriptum esse hoc carmen, si iam post proelium
Actiacum, certe haud multo postea, iure viri docti hoc prae-
sertim demonstrant argumento, quod in eo agatur de „fraterno
sanguine nondum expiato”, quibus· verbis Horatius usus
non esset si iam aliquamdiu pacis defensorem, quietis secu-
ritatisque tutorem se praestitisset Augustus. Referendum ergo
carmen ad annum 31 vel 30, i. e. pleraque alia aetate haud
parum antecedit. Nemini ergo incredibile videri potest in eo
multa deprehendi indicia e quibus appareat prima fere nunc
in hac arte pericula fecisse poetam, multaque ei excidisse
quae aut parum essent apta, aut obscura, aut dubia. Recen-
seamus singula.

Pollionem partem quandam historiae Romanae scripturum
sic alloquitur Horatius:

Motum ex Metello consule civicum
Bellique causas et vitia et modos
Ludumque Fortunae gravisque
Principum amicitias et arma

Nondum expiatis uncta cruoribus,
Periculosae plenum opus aleae
Tractas et incedis per ignes
Suppositos cineri doloso.

Ex Metello consule. Admodum hic in tempore indi-
cando infelix fuit poeta. Quotus enim quisque ex Horatii

 

ἒ
ἵε
5
³.
ιι
ἐ

