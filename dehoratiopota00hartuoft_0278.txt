 

 

illis immortalitatem quandam se nactum haud iniuria opinabatur
et verecunde quidem sed aperte tamen est professus:
carmina maior. imago
Sunt mea, quae mando qualiacunque legas,
Carmina mutatas hominum dicentia formas.

Cur non emendavit — si potuit — monumentum aere peren·
nius, quod insignem ei perpetuo in dilectissima urbe daturum
erat locum? Ipse quidem causam affert hanc:

Vel quod eram Musas, ut crimina nostra, pemeus
nam quae causa fuit cur in ignem libros illos coniiceret eadem
ab emendando eum potuit deterrere. Sed mendax praetextum
illud est, non causa vel argumentum. In exsilium cur revera
missus sit Ovidius intelligere mihi videor, ipse quoties culpae
partem in carmina sua confert, solam Artem accusat, de Me-
tamorphosesin accusandis non cogitat: in illis quidquam esse
quod regnantium in ipsum converterit iram, hoc ne in mentem .
quidem ei venit. Immo gaudet superesse eas, non eo periisse
fato quod ipse iis destinaverat. „Nunc precor‘’ ait

Nunc precor, ut vivant et non ignava legentum

Otia delectent admoneantque mei.

Quanto ergo efficacius sui admonuisset amicos ceterosque cives, ζ

si emendatas Metamorphoses in Urbem misisset, Metamorphoses,
aio, usque ad finem lepide dispositas et venustis inter se iunctas
vinculis! Si ita eas emendare felix florensque potuit Ovidius,
et miser exsulque potuit. Sed neque ille potuit, neque eiusmodi
aliquid quisquam potest mortalium:
Quid ergo illud
Emendaturus, si licuisset, eram

nos docet? Si quid video, confitentem hic reum habemus. Sentit
Ovidius et sibi conscius est sub finem Metamorphoseon iusto
magis se properasse, sarcinae abiiciendae cupidine ductum in
unum constipasse librum ea, quae, si eadem qua praecedentia
cura elaborata essent, sex septemve implessent libros, denique
non id se perfecisse quod ab initio sibi proposuerit: ut magnum
illud opus tamquam culmen et fastigium haberet imperii Ro-
mani et principis Augusti magnificum et tanta re tantoque viro
dignum praeconium. Atque accidit ei quod evenire fere levioribus
solet hominibus, ut totius negotii eum taedeat. Pudet eum

