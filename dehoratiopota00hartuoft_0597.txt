 

213

anteponit. Demea 1116 in Adelphis, ubi expertus est quam
parum sibi severitas profuerit, subito hilaris fit, clemens,
largus: ignoscit veniam petentibus, quidquid rogatur donat
et ipse multa ultro addit, mirantique fratri, quid sibi ista velit
benignitas respondet (V, 9, 28 sqq.):
Dicam tibi:
’ Ut id ostenderem, quod te isti facilem et festivum putant,
Id non fieri ex vera vita, neque adeo ex aequo et bono,
Sed ex assentando et indulgendo et largiendo, Micio.
Annotat Scholiasta: „bene in postremo dignitas huius per-
sonae servata est, ut non perpetuo commutata videretur, ut
Truculenti apud Plautum.'' Nonne inepte hic Terentius lauda-
retur, si a Menandro illum locum sumpsisset?
Hisce ergo exemplis fretus, aut omnibus aut plerisque locis

’ ubi Terentium laudat Scholiasta (modo autem nomine eius ¹

utitur, modo poetam appellat), proprium quoddam eius in-
ventum laudari statuo. Enumerabo quae huc faciant tantum
non omnia.

I. Primus omnium Terentius bonas socrus et bonas mere-
trices in scenam introduxit. Terentii esse illud inventum
diserte docet scholion ad Hecyram V, 2, 8: „multa Terentius
feliciter ausus est arte fretus. Nam et socrus bonas et mere-
trices honesti cupidas, praeterquam pervulgatum est, facit.
Sed tanta vigilantia causarum et rationum momenta subiungit,
ut ei soli merito videantur omnia licere.” Eodem pertinet
scholion ad V, 1, 1:

„Rarus vitae color in hac locutione miscetur a poeta. Nam
meretrix loquitur et senex, et quod est mirabilius, bona mere-
trix mitis senex: ut intelligas laborasse Terentium ut a lege
comicorum recederet et in actu tamen consuetudinem retineret.'’

11. Lepidissime felicissimeque Terentius novas personas
loquentes agentesque inducit. Pluribus locis de hoo agitur
artificio, quos afferre opus non est.

