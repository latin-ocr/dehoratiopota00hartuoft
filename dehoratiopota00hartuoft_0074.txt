66

eiusdem esse poetae agnosces. Poe'ta ergo planum facere
volebat quam avem verbis ministrum fulminis ali-
tem significaret: explicationem autem dedit, quam ineptissi-
mam et ab hoc loco alienissimam esse Peerlkampio lubens
assentior. Quae enim ratio intercedit inter aquilae fidem
raptumque Ganymedis et spectatam in Druso fortitudinem?
Aquila autem et leo nune primum nidum relinquunt matrem·
que, et sui faciunt periculum in currendo volandoque. At
Drusus iuvenis quidem est sed tamen annum aetatis agit
vigesimum tertium. Sed hoe quidem, quoniam minus grave
est vitium quam cetera omnia, mittamus. Quo modo autem
Drusus bellum gerit, quem cum aquila vel leone agnos
eapellasque laniante poeta comparat? Exspectes huiuscemodi
aliquid: „hostes terribili eius impetu perculsi, immo fulminea
horrendi adversarii vi obstupefacti sunt et prae metu vix se
commovere possunt''. Quid vero poeta? Barbaras gentes
dicit consiliis iuvenis revietas didicisse quae esset
bonae edffcationis utilitas. Inep‘tissima haec esse aliquatenus
sensit Bentleius, qui pro revictae coniecit repressae.
Sed hoc quidem est morituri reduviam curare. Nam maiorem
quidem vim habet repressae quam revictae, sed in-
tactum reliquit Bentleius vocabulum multo magis impro-
bandum consiliis. Illo enim, licet multis modis in nostram
aliamve linguam hodiernam verti possit, tamen semper et
ubique quaedam mentis deliberantis sapientia indicatur.
Multo igitur melius eo utaris ubi de duce aliquo natu
maiore, quem usus belli prudentem fecit, loquaris, quam
quum iuvenem ipsokardore hostes vincente laudare velis.
Barbari ergo a Druso victi didicere quantum valeret bona
educatio. At, per deos immortales, quid pulchris imaginibus
factum est quae tantis ambagibus tantoque ornatu in pri-
mis strophis sunt propositae? Quo terrarum evaserunt?

