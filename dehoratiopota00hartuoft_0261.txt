45

Foedat humi fusus spatiosumque increpat aevum.

Nam de matre manus diri sibi conscia facti

Exegit poenas, acto per viscera ferro.

XI, 215 sqq.

Bis periura capit (Hercules) superatae moenia Troiae.

Nec pars militiae, Telamon, sine honore recessit,

Hesioneque data potitur, nam coniuge Peleus

Clarus erat diva e. q. s.
His locis permultisque aliis particula nam aptissime adhibetur
ad narrationem de homine illis, de quibus antea narratum est,
aliqua necessitudine iuncto, suo loco inserendam ¹).

Tertium nunc poetae artificium ita indicabo ut initium faciam

a versu, qui vulgo male explicatur. In gravi illo proelio, quod
propter Andromedam ortum est, Lampetides cantor a Pettalo
vulneratum V, 117:

Concidit et digitis morientibus ille retemptat

Fila lyrae: casuque fuit miserabile carmen.
Pro fuit Heinsius coniecit canit, quam coniecturam refutarunt
omnes admonendo κακόφωνον esse istud casu canit carmen, sed
multo graviore argumento, quod contra eam afferri poterat,
nemo, quantum scio, unquam usus est. Coniectura enim Hein-
siana tollitur et perit vera versus sententia, quae nunc latet
tantummodo, nulloque negotio protrahi potest. Non hoc dicit
Ovidius cadente Lampetide factum esse ut miserabile existeret
carmen: absurdum enim hoc esset et rei naturae contrarium.
Musicus, cum improvisa plaga percussus concidit, fieri potest
ut lyra eius canat aliquid quod viri perturbationi subitoque
terrori respondeat; lamentabile vel miserabile carmen nemo un-
quam cecinit nisi otiosus desidens vel adstans. Neglexerunt
autem tam interpretes quam ipse Heinsius versum qui praecedit:

Pettalus irridens „Stygiis cane cetera'⁷ dixit.
‘ Ergo antequam vulneraretur Lampetides canebat, accepto vulnere
retemptat fila lyrae i. e. conatur carmen suum persequi, casuque
fuit miserabile carmen i. e. forte autem res ita ferebat ut carmen

 

1) Quam languida sit st prorsus inutilis parenthesis illa (XIV, 741), de qua in
praecedenti egimus capite, egregie hi loci docent, ubi particula nam tam apte ent
posita.

