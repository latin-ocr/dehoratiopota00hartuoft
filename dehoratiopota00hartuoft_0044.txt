36

quam circumscripsit Peerlkampius, iniuria nisi omnia me
fallunt: proprium enim Horatio esse istud genus versuum
et stropharum „explicativorum'’, ut ita dicam, non hic solus
locus docet.

I, 31. Quin lepidum existat carmen si cum Peerlkampio
pro grata Calabriae armenta legamus Graia Cala·
briae armenta, deinde strophas quae secundam ab ultima
separant eiiciamus, equidem minime dubito. Secum poeta
deliberat quid ab Apolline, cuius novum templum nunc
cum maxime frequentant Romani, sibi potissimum precan-
dum sit. „Non ea'‘ ait „quae ceteris hominibus sunt in
votis: opimae segetes, armenta nitida, auri copia.'’ Hanc
deliberationem subito abrumpere et post breve silentium
paucis hisce verbis viri vere sapientis enuntiare preces:

Frui paratis et valido mihi
Latoe, dones et precor integra
Cum mente, nec turpem senectam
Degere nec cithara carentem.

elegantis est poe'tae: ipsa enim brevitas sententiae gravi-
tatem mirum quantum auget. Neque tamen cum Peerlkampio
stropham tertiam quartamque proscribere ausim: Horatius
enim unice de metro sollicitus brevem rerum, quas vulgus
amat magnique facit, sufficere enumerationem, eique statim
ne uno quidem verbo interiecto opponendas esse veras sin-
cerasque philosophi et poetae divitias non sensit. Immoratur
ergo aliquamdiu suo ipse responso, quo se vulgares divitias
contemnere declaravit, et „istas” inquit „alii sibi habeant'',
atque ex hac sententia tam exili tamque superflua duas

strophas effecit, quoniam metrum una contentum esse non
sinebat. Sic interiectis ineptissimis hisce versiculis:

 

