 

35

explenda3 invenit autem Horatius, ut homo in versibus fa-
ciendis exercitatus, unum quod praecedentibus etiam sine
magno damno adiici posset:

Hic magnos potius triumphos,
Hic ames dici pater atque princeps.

Ad finem autem praeclara illa Augusti laude dignum
perducere stropham non potuit: ergo ut tamen aliquo modo
officio perfunctus videretur ineptissima ista

Neu sinas Medos equitare inultos
. Te duce Caesar

addidit.
I, 22. Deorum se tutela semper et ubique securum et

aliis exemplis demonstrat poeta et hoc:

Namque me silva lupus in Sabina,

Dum meam canto Lalagen et ultra

Terminum curis vagor expeditis,
Fugit inermem.

Ad ingens autem periculum quod Deorum ope effugerit
significandum simplici substantivo lupus neque contentus
erat neque poterat esse: opus erat aliquo adiectivo quo im-
manem, crudelem, sanguinis humanaeque carnis avidum lupum
fuisse intelligeremus. Illi autem quum in praecedentibus
nullus iam superesset locus‚Å∑ unius vocabuli causa haec
stropha nata est:

Quale portentum neque militaris

Daunias latis alit aesculetis,

Nec Iubae tellus generat, leonum
Arida nutrix.

