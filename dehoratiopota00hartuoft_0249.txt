33

Ossa tegebat humus, iussaque ibi moenia terra
Condidit et nomen tumulati traxit in urbem.
Verbo trahendi vim facit poeta: trahere enim· nomen recte dicitur
homo vel locus, qui nomen accipit. Cf. IV, 291: „nomen quo-
que traxit ab illis’'. Eodem modo aliquis „qui in novum est
mutatus corpus'’ dicitur: colorem, formam, squamas, plumas
simm. trahere.

167 Docet Pythagoras:

⁹ Errat et illinc Ἰ

Huc venit, hinc illuc et quoslibet occupat artus

Spiritus eque feris humana in corpora transit

Inque feras noster. .
Vocabulum q. e. noster eo loco est positum ut tota horum
versuum sententia admodum fiat obscura.

525 sq. Egeriae sic de exitu suo narrat Hippolytus:

Excutior curru, lorisque tenentibus artus

Viscera viva trahi nervosque in stirpe teneri,

Membra rapi partim, partimque reprensa relinqui,

Ossa gravem darelfracta sonum fessamque videres

Exhalari animam, nullasque in corpore partes

Noscere quas posses: unumque erat omnia vulnus.
Figura, quae „zeugma” dicitur, novimus omnes quam sit fre-
quens et quantum sibi in ea adhibenda largiantur poetae, sed
nemo usquam illius causa tam vehementer contortum vidit
loquendi usum quam hic, ubi primum, solita vocabulorum
significatione, viscera trahi, nervos teneri, membra rapi videre
iubemur, sed deinde etiam sonum dari et animam exhalari,
postremo iterum quotidiana sua vi redit videndi verbum in
his: „nullasque in corpore partes noscere quas posses’'.

620 Cipus, cum frontem suam cornibus munitam vidisset,
consulto haruspice se regem fore, si urbem intrarit, cognoscit;
sponte ergo vir patriae amantissimus rem senatui aperit et ut
in exsilium pellatur petit. At aliter visum patribus: extra ur-
bem ei honoris causa agrum dant: '

Cornuaque aeratis miram referentia formam
Postibus insculpunt, longum mansura per aevum.
Ipsum Cipi caput, opinor, miram formam referebat, de solis cor-
nibus, iisque non 'veris sed simulatis, absurde illud dicitur.
³

