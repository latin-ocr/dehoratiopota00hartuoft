, wJ-mwsswwmwmwm* ⁶ ·- ι’ - - <v „v- · „ ω

 

‘77

in tempore rem ad Augustum detulerit, sed silentio presserit.
Hoc in rerum natura est, factum est nonnumquam, certe fieri
potuit. Iterum nunc Tacitum inspiciamus (A. 111, 24): „D. Si-
lanus, in nepti Augusti adulter, quamquam non ultra foret
saevitum, quam ut amicitia Caesaris pelleretur, exilium sibi
demonstrari intellexit.'' Ergo in ipso adultero se cohibuit Au-
gustus, et dummodo Roma Italiaque cederet (addas etiam, per
me licet, „omnibus provinciis Caesaris”), ubi vellet vivere ei
permisit: Athenas se conferre poterat ille vel in amoenissimum
aliquod Galliae Asiaeve oppidum, sed hunc qui nihil commiserat
nisi quod rem sibi intellectam celaverat, ad Bessos Getasque
relegavit. Quis hoc credat?

Credamus tamen putasse Ovidium suum exilium originem
duxisse ex Iuliae adulterio: utrum ipsius ea fuerit coniectura an
1116 quoque mentitus sit Augustus in medio nobis est relinquen—
dum. Alterum quoque illud Augusti mendacium in praesentia
admittamus, statuamusque, cum ad Ovidium mitteretur nuntius
de relegatione ab Augusto iussa, sic virum, cum tristi illo
imperio missum, esse locutum: „hac tu peena plecteris, quia
neque principem edocuisti de Silani Iuliaeque amoribus, qui tibi
innotuerant, et turpem illam scripsisti Artem Amatoriam, quae
ante decem annos in lucem prodiit,'⁷ cum Boissierio nunc nobis
res est. Boissierius ¹) enim, ut mendacii liberet suspicione Au-
gustum, e duabus causis unam efficit. ita rem maiorem habi-
turam veri speciem ratus, atque hanc fingit narrationem: gra—
viter afflictus erat Augustus suae ipsius filiae sorte haud immerita,
quam propter morum pravitatem, ne genti suae afferret dedecus,
ab oculis hominum removerat; vehementer patrium eius pectus
hoc laborabat vulnere, quod nondum coierat, ecce vix anni
sunt elapsi decem et matri non praestare filiam cognoscit: neptis
quoque sua adulterii crimine damnanda ei est. Quam vehementer
tuno doluerit, quam parum abfuerit quin animum desponderet
senex septuagenario maior facile intelligimus. In illa tristitia
primum rumor, deinde certus nuntius ad eum perfertur facinoris
istius fuisse conscium quendam, qui in eo perpetrando operam

 

1) Gaston Boiasiei· -l'exil d’ovide” in „Revue des deux Mondes” anni 1867 mensis
Iunfi.

