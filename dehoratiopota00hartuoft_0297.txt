 

CAPUT VII.

AD VARIOS METAMORPHOSEON Locos ANNOTA'HONES VARIAE.

Quod in hisce annotationibus conscribendis non ultra „Iudicium
Armorum'’ progressus sum probabit qui et plerasque earum
critici generis esse cognoverit et in memoriam redierit eorum
quae capitibus primo, tertio, quinto scripta sunt. Ceterum nemo
hic magnifici quidquam exspectet: non novos indagavi codices,
non novum codicum excogitavi stemma, ne notum quidem ali-
quem codicem denuo excussi. Variae sunt observatiunculae mihi
per longam annorum seriem natae, quae neque ad certam nor-
mam redigi possint et vix ullo inter se cohaereant vinculo. Ex
quo enim Kornii editio in lucem prodiit — sunt anni viginti
tres -—- quae fideliter in calce paginae parvo spatio quid ubique
sit in codicibus, quid ubique viri docti coniecerint, refert,
dicere non possum quoties totum librum ab initio ad finem
percucurrerim, nam unius alicuius loci vel cum discipulis
vel in phrontisterii mei recessu accuratius examinandi quisque
fere dies praebebat facultatem. Hic quotiescunque mihi vel
versum vel annotationem consideranti in mentem veniebat ali-
quid, quod nondum ab aliis esset observatum et tamen ad
poetam nostrum vel rectius intelligendum vel accuratius eden-
dum conferre posse videretur aliquid, in margine signum aliquod
appingebam, quo facilius commenta mea interdum novo possem
submittere examini. Tandem aliquando omnia tam bene perpensa
videbantur, et cum sat multa reiecissem, tanta tamen restare
copia rerum publica luce non prorsus indignarum, ut omnia in

6

