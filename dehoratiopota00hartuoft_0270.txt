 

CAPUT V.

 

DE UL'HMAE MRTAMORPHOSEON PARTIS nuunwuwloun.

Talibus ergo aliisque disponendi, iungendi, colligendi artificiis
utenti Ovidio optime procedunt omnia, placide decurrit narratio,
limpidi rivuli instar leniter declivi alveo fluentis. Sed cum ad
eum locum perventum est (XIII, 399), inde a quo tam multas
notavimus locutiones ingratas, structuras impeditas, imagines
invenustas, alia elocutionis vitia, etiam dispositio multo minus
elegans fit. Aestuat poeta, haeret interdum, quomodo viam sibi
struat vix invenit. Cum adversa quadam luctari videtur fortuna,
nam postquam de Hecubae eiusque liberorum miserrimo fato
narratum est (ergo inde a XIII, 575), non solum in reliquis
annectendis admodum est infelix sed etiam vix unum profert
versum, qui legentes gravius commovere atque aliquo admira-
tionis sensu implere possit. Vix unum aio, nam qui in hac
parte solus legitur par pulcherrimis illis quos prior pars tam
multos praebet, XV, 233

Flet quoque, ut in speculo rugas adspexit aniles,

Tyndaris et secum cur sit bis rapta requirit,
is est e longiore illo de Pythagora loco (XV, 60â€”478), quem
iam multo ante a poeta seorsum compositum, deinde huic
Metamorphoseon libro insertum mihi quidem admodum est veri-
simile, colore enim orationis totus a sua abhorret vicinia. Sed
iam quod de dispositione diximus exemplis illustremus et ar-
gumentis ubi opus est defendamus.

XIV 155 sqq. Aeneas Caietam venit, ibi obviam ei venit
Macareus, ex Ulyssis comitibus unus, qui inter eoa, quos
Aeneae navis vehit, agnoscit Achaemenidem, et ipsum Ulyssis

