 

43

Sed nihil iocosius, nihil quod magis ipsam Ovidii referat
indolem, quam quod IX, 667 legitur. De Cauno et Byblida
narravit Ovidius, pergere vult de Iphide narrando. Sed quo
itinere Mileto in insulam Cretam proficiscatur? Transsilit in-
tervallum sed saltu venustissimo, Postquam in fontem mutatam
Byblidem cognovimus, sic subito in Cretam transferimur:

Fama novi centum Cretaeas forsitan urbes

Implesset monstri, si non miracula nuper

Iphide mutata Crete propiora tulisset ¹).
Neque tantummodo ad fabulas inter se iungendas lepidissimis
poeta noster utitur artificiis3 alia quoque non minus venusta in
Metamorphosesin observamus, quae singulis sabulis apte dispo—
nendis inserviunt. Illa autem equidem ab ipso ovidio esse in-
venta mihi habeo persuasum ; quodsi qnis demonstrare possit
ea quoque ab eo e suis esse fontibus translata, haud magnopere
ea observatione nostra mutetur opinio. Concedendum enim sit in
deliciis ea habuisse Ovidium et aptissime elegantissimeque iis
usum esse. De his autem artificiis aliisque quibusdam quae his
sunt cognata iam in priore illa dixi disputatione. Cuius loci
maiorem partem huc transferam quia et quae sunt eiusdem
argumenti sub unum dare volo conspectum et sic mihi paro
transitum ad peculiarem quandam de duobus locis disputatiun-
culam, qua apte totum hoc caput claudatur.

Longae saepiusque interruptae narrationes eiusmodi versu con-

 

1) Cognatum hnic, sed aliquanto minus iocosum, est exemplum quod e VI, 411 sqq.
petimus. Nan-atum est de Niobidarum interitu tristissimo, parentes quoque eorum
quomodo vitae lucem reliquerint cognovimus. Audimus deinde rem cum illis ipsa
natura sua artissime iunctam: Pelopem sororis suae tristia fata deflevisse. Sequitur
ad hunc ut consolandi causa legatos mittant reges a civibus suis rogantur. Enumeran-
tur civitates quae officio illo functae sunt. Sequitur:

Credere quis posset? solae cessastis Athenae:

Obstitit officio bellum, subvectaque ponto

Barbara Mopsopios terrebant agmina muros.

⁸ Threicius Tereus haec auxiliaribus armis

Fuderat et clarum vincendo nomen habebat:

Quem sibi Pandion opibusque virisque potentem

Et genus a magno ducentem forte Gradivo

Conubio Prognes iunxit.
En paratus est transitus ad narrationem de Philomela Procneque, qnae cum Niobe
se iunctas videntes habent quod admirentur!

