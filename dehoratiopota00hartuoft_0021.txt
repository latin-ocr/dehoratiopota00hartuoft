13

nata sint3 postremo interiectis quibusdam disputationibus, qui-
bus me meamque rationem contra doctos adversarios defendam,
quid de universa Horatii arte censendum mihi videatur ex-
ponam. Nam Goethei verba me non ideo attulisse, quod
illius iudicio standum arbitrarer, iam significavi.

Od. XL.
Ad librum suum.

Dulci libello nemo sodalium
Forsan meorum carior exstitit.
De te merenti quid fidelis

Officium domino rependes?

Te Roma cautum terruit ardua?
Depone vanos invidiae metus
Urbisque dignitate fidens
Per plateas animosus audi.

En quo furentes Eumenidum choros
Deiecit almo fulmine Iuppiter!
Huic ara stabit: fama cantu
Perpetuo celebranda crescet.

Hoc ego carmen quominus Horatio abiudicetur non inter—
cedo: haud enim idonei adsunt testes qui ab illo composi-
tum affirment. Sed neque argumentum neque verborum
delectus locutionesque eiusmodi sunt ut propter illa Horatio
indignum censeam. Adnotat quidem Ianius:

„Risum movent, ne alia tangam, Eumenides Iovis
fulmine disiectae.''

Sed parum me quidem vitium illud movet. Leguntur enim
apud Horatium et alia eiusdem generis illo haud minus
improbanda. An forte magis placet quod ΠΙ, 26 Venus

