 

42

orditur de Syringe, sed iam somno oppressus iacet Argus.
Non tamen hanc facultatem narrationis inserendae narrationi
amittit poeta, sed ipse suis verbis, idque oratione indirecta
(700—711), ea refert, quae iam non potest Argo narrare Mer·
curius. Lepidissimum profecto inventum, quodque venustissimis
exornat versibus OvidiuS, sed ubi, quaeso, recte adhiberi potuit
illud nisi in ipso de omnibus in novas formas mutatis corpori·
bus carmine?

Homines inter se metamorphoses narrantes inducit et alibi et
VIII 547—875, ubi strenui illi venatores, Calydone domum
redeuntes, otiosi apud Acheloum desident. Quis tragicus, quis
αἰτίων epylliorumve poeta, quis enchiridiorum scriptor haec
sic potuit iungere atque disponere?

VII, 350—400 Medeae fugam describens non solum omnes locos
volanti subiacentes nominat, sed arripit hanc facultatem longae
inserendae metamorphoseon seriei, quae quoque illorum evenerint.

Quid quod semel (IV, 43—52) reticendo haud paucas enumerat
metamorphoses. Minyeides ibi „vario sermone'' levare decernunt
„manuum opus’', sed quae narrandi factura est initium primum,
quam ex multis illis, quas memoria tenet, potissimum eligat
dubia, sororibus dat optionem . . . et paucis verbis omnium
argumentum proponit. Utilissimam profecto haec Minyeia operam
praebet Metamorphoseon poetae, sed alii poetae scriptorive
nihil, ut opinor, erat profutura.

Quid fecerit ut fabulas. quas diversis locis iacentes invenerat,
inter se iungeret et alibi prodit et XI, 413. Ceyx oraculum
consulturus Clarium navem conscendit:

Nam templa profanus
Invia cum Phlegyis faciebat Delphica Phorbas.
Utraque enim re opus est poetae, et navigatione, in qua peri-
turus sit Ceyx, et oraculo ab eo consulto. Nam adduxit ad
Ceycem Pelea, cui apud praestantissimum illum deversanti
hospitem saeva miracula evenerunt, quae vehementer et alios
commoverint et ipsum Ceycem. Nusquam Ovidius Ceycis mor-
tem iunctam invenerat cum Pelei miraculis illis: ut iungere
posset commentus est eius ad oraculum navigationem, quae ut

quam maxime fieret verisimilis, a Phorbante praedone auxilium
petiit.

-οε · dn: ψ ,’ „mansu xx: ³·,..>mo.w.m.ffl

