98

refellere eum non possim. Horatiano in votis quam dissi·
millimum esse quis non videt?

IV, 2, 17 Propertius hoc dicit:

Nam neque pyramidum sumptus ad sidera ducti
Nec Iovis Elei caelum imitata domus

Nec Mausolei dives fortuna sepulchri
Mortis ab extrema conditione vacant.

Aut illis flamma aut imber subducet honores,
Annorum aut ictu pondera victa ruent.

At non ingenio quaesitum nomen ab aevo
Excidet: ingenio stat sine morte decus.

Sedulo adscribunt commentatores Horatianum:
Exegi monumentum aere perennius,

tamquam fontem ex quo hic quoque hauserit Propertius·
Ergone poetae Latino non licet vocabuli pyramis uti
genitivo plurali, quin in suspicionem incurrat plagii· si
eadem forma et alibi inveniatur? An non potuit tota illa
vox pyramis Propertio, non admonente Horatio, nota esse?
Sed iam unum illud vocabulum missum faciamus, totos
locos inter se comparemus, ita apparebit non potuisse facile
duas alias res excogitari quae magis inter se differrent.
Quid enim? Hoc fere dicit Propertius: „Neque pyramides
neque ulla alia monumenta, quamvis sint magno labore e
solidissima materie aedificata, aeterna sunt et immortalia.
Sed ea gloria quod te celebrarunt poetae nulla die delebitur.
Neque in universum de poetis hoc dicit sed de una illorum
specie. Praemittit enim lepidissimos hosce versiculos, in qui-

bus eorum quos citavi inest argumentum in breve con-
tractum:

 

 

