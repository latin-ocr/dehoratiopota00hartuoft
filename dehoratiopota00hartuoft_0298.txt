 

82

 

unum colligere decernerem libellum , quem iam disquisitionibus
meis de Ovidio poeta annecto.

Quem ut in medium proferre auderem res exoptatissima ef-
fecit: tandem aliquando manibus tenemus Metamorphoseon edi-
tionem ab Ehwaldo curatam et egregiis annotationibus instructam.
Nam antea multos quidem multorum de ovidio legeram com-
mentarios, sed magnum tamen restabat periculum ne ineptum
in modum tamquam nova proponerem quae dudum ab aliis
essent perspecta. Ehwaldum vero communi doctorum sententia
constat omnia quae ad Ovidium pertineant legisse vel legere3
editionis illius, quae quam vera illa doctorum sit sententia lu-
culenter docet, altera pars anno 1898 in lucem prodiit} altera
anno 1903: vides fere ad nihilum redactum illud de quo
dicebam periculum. Nam praestantissimum illum librum tam
diligenter excussi ut nullam cuiusquam viri docti sententian,
quae in rem praesentem faceret, me fugisse affirmare audeam.

Sunt autem, ut iam dicebam, observationes meae varii di-
versique generis: modo antiqua tuebor, modo emendationem
commendabo, modo — quamquam rarius hoc fiet —- ipse eli-
quam meam proponam coniecturam. Hic illic quaedam ad textus
historiam pertinentia observabo et locos indicabo e quibus ap-
pareat in Ovidii amicorum manus ‘pervenisse exemplaria quibus
ipse poeta iam manum emendatricem adhibere coeperit, ite
tamen ut plerumque ad veram lectionem constituendam 11οη
perveniret sed inter duas haereret dubius, denique, si qui ver-
sus novum mihi afferre videbitur argumentum rei in prioribus
capitibus dictae, ne id quidem silebo.

Non tamen rudis indigestaque moles haec est. Naturali quo·
dam vinculo omnia inter se cohaerent. Omnia enim eo tendunt
ut alios docere coner — atque utinam ne propter illud docendi
verbum graviter a nonnullis increper — id quod mihi semper
persuasissimum fuit et hisce lucubrationibus ad finem perductis
magis etiam, si fieri potest, constat:

Quisque locus suam sibi requirit emendandi interpretandique
normam. Non est una lex quae ad omnes pertineat quaestiones
criticas nisi haec — si lea: vocari haec potest — caute semper
et circumspecte esse agendum et in quovis loco hoc solum ro-
gandum quid, non propter testimonia sed propter rem et locum

