 

49

IV, 6. Carminis Saecularis est prooemium: ineptum, hercle,
prooemium carminis ieiuni frigidique! Bipartito illud est
divisum: altera parte Apollo invocatur ut carmini Saeculari
eiusque poetae favere velit, altera pueri puellaeque monentur
ut in Apollinis Dianaeq ue honorem pulchre canendo dent
operam. In priore parte de unius Apollinis laudibus multus
est poeta, Dianae in altera demum fit mentio: parum συμμέ-
τρως, ut vides. Et in illis ipsis quae de Diana dicuntur
nihil est ex quo appareat in illius tutela aut urbem Romam
esse, aut, id quod prae ceteris demonstrandum erat, puellas
Romanas: frugum dicitur dea, venationis, lunae. Sed videa-
mus quo sententiarum nexu carmen cohaereat. Paucis verbis
dici potest. „O pueri” poeta ait „puellaeque, pulchre canite
in Apollinis Dianaeque honorem, tum vestrum, puel-
lae, ubi nuptae iam eritis, unaquaeque dicere poterit: ego
in deorum honorem Horatii carmen saeculare cecini.''
Quid sensu cassum est nisi hoc est? Et quorsum istud
nupta? Rectissime illud hic sedem suam haberet, si in
Dianae laudibus aliquid legeretur simile Catulliani:

Tu Lucina dolentibus
Iuno dicta puerperis
vel Horatiani: ’

Quae laborantes utero puellas
Ter vocata audis adimisque leto.

At metrum eiusmodi aliquid iam non admittebat. Obser-
vemus praeterea locutiones: 27 Dauniae decus Camenae,
35 Lesbium pedem, 36 pollicis ictum, 30 artem carminis
nomenque poetae, 44 docilis modorum, videbimus summam
huius quoque prooemii 'laudem in eo ponere poetam quod
difficilia illa Graecorum metra Latine sit imitatus. Sed

redeamus ad versus 1—28, quibus Apollinis imploratur
4

