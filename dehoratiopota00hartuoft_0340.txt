124

Sic Ehwaldus edit. Quid istud eentum sibi velit rogas? Adest
idem et: „trotz ihrer Menge'' annotat. Non, opinor, tam obscuro
loquitur Ovidius. Rectius Merkelius et celeri.

826 sq. „Procrin meam’s sic Cephalus narrat „adiit aliquis,
qui verba quaedam mea, θ quibus effecerat N ympham aliquam
a me amari, ei renuntiavit’'. 'l'unc sic narrare pergit:

Credula res amor est: subito collapsa dolore,

Ut mihi narratur, cecidit longoque refecta

Tempore se miseram, se fati dixit iniqui.
Sic est in codicibus et sic editur ab Ehwaldo. At istud ut mihi
narratur quo referamus nescimus. Quis id Cephalo narravit?
Ipsane moribunda? At parum hoc credibile. An postea servorum
aliquis? At opusne erat eiusmodi rei nuntio? Nonne id facile
sibi potuit ante oculos ponere Cephalus ipse? Quod proposuit
Heinsius „ut sibi narratur’' soloecum videtur, et, nisi est,
tamen plane est supervacuum. Sed — nam hoc gravissimum-
„collapsa cecidit”: quis unquam sic est locutus? Quo magis
locum contemplor, θο mihi fit certius Ovidium dedisse:

Credula res amor est: cecidit longoque refecta

Tempore θ. q. s.
Quod cum alicui nimis exile videretur, priorem versum sic ex-
plevit subito collapsa dolore, et secundo assuit pannum ut mibi
narratur, quem putabat sine ullo detrimento assui posse.

836 Egredior silvamque peto, victorque per herbas

„Aura veni'' dixi.
Vidit Merkelius nihil esse per herbae nisi aliquod participium
accederet erg-oque pererrans proposuit, admodum infeliciter, nam
nullus venator vietor dici iam potest cum prima luce (v. vs. 835
„Postera depulerant Aurorae lumina noctem'') silvas pererrat, non,
hercle praedam reportans sed praedam quaerens vestigansque.
Suspicor quaedam hic excidisse θῖ sic fere scripsisse Ovidium:

Egredior silvamque peto, praedaque potitus,

Dum stratus frigus capto requiemque per herbas.

 

