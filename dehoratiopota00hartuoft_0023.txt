CAPUT SECUNDUM.

Horatianam poesin qui recte aestimare cupiat, id est qui
eius non fucatam exornatamque sibi formare velit imaginem,
sed veram naturam indolemque cognoscere et perspicere, ad
quem se ille prius convertat quam ad ipsum poetam?
Horatium ergo interrogemus quid de sua arte ipse censeat,
vel potius ab eo petamus ut nobis exponat quo modo poesin
amare coeperit, quibus artibus ingenium suum excoluerit,
quem sibi finem quodve fastigium proposuerit, quo intentis
omnibus viribus mentisque facultatibus esset enitendum.
Respondebit autem nihil magnificum, nihil quod admiratione
nos impleat, nihil denique quo ita commoveamur ut statim
nos colloqui sentiamus cum poeta, i. e. cum Musarum amico
et sacerdote, quem deae ipsae in summas coeli plagas sustu-
lerint, ubi ea aspexerit audieritque quibus relatis vita ho-
minum illustrari exornarique posset. In mentem enim nobis
revocabit iocosam de Pompei milite narrationem (Epist.
11, 2, 26â€”40), qui quum antea iners ignavusque fuisset,
amissa pecunia, quam multo labore collegerat, tanto ardore
damni compensandi tantoque furore et ira impletur ut ne
firmissimum quidem hostium praesidium impetum eius susti-

