 

101

Ι puer atque aliqua citus haec propone columna
Et dominum Esquiliis scribe habitare tuum.

His verbis (IV, 23, 23 sq.) servum in forum mittit Pro-
pertius amisso libello pleno de Cynthia versiculorum. Hoc
enim damno graviter afflictus a viatoribus petit ut, si in
illum incidant, domino eum reddere velint et magnum reddi-
turo proponit praemium. Id vero scripsisse poetam viri docti
censent memorem Horatiani:

I puer atque meo citus haec subscribe libello.

Equidem, hercle, minime miror insurbe, ubi fere nemo
civium tam pauper esset quin unum famulum haberet, ubi
dominus fa‘mulum suum fere nunquam alio vocabulo quam
illo puer alloqui soleret, ubi denique eundi verbum impe-
rativum haberet i, sexcenties quotidie istud i puer dictum
esse3 et si omnes libri a. Romanis scripti ad nos pervenis-
sent, haud difficile esset aliquot milia colligere locorum ubi
ea verba legerentur3 sed difficile esset inter illos duos .
reperire ubi diversum haberent sensum. Quod hic tamen
accidit. Qui enim aliquid amisit eiusque recuperandi gratia
populum certiorem facit quis dominus sit, ubi habitet, quod
sit futurum praemium ei qui referat, is rev—era puerum in
forum mittit qui ea omnia vel voce magna clamet vel in
pariete columnave aterrimis scribat literis. Horatianum autem
dictum acerbitatem quandam habetet contemptum haud levem.
Saepe enim hodierni quoque homines, si adversario alicui
maledicere volunt, non illum ipsum alloqui se simulant sed
alium quendam ad eum famuli instar mittere qui nuntiet
pauca haud bona verba. Finge alicui e philologorum numero
amicum recitare doctam aliquam commentationem plenam
abstrusae cuiusdam sapientiae et eo scriptam sermone ut
tibi per noctem in aliquo errare labyrintho videaris, quid

