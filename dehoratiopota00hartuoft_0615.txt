 

231

adiutus. Qui enim libertum finxerit etiam patronum finxisse
censendus est, aliusque fuit sermonis eius color, quem 111
Perinthia curn uxore habuit senex, atque huius est, qui inter
patronum habetur libertumque ¹).

Unum etiam addo quod, ut opinor, documento esse possit
indicioque non imitatorem hic fuisse Terentium nedum inter-,
pretem, quodque illud melius etiam quam cetera omnia quae
dicta hucusque sunt doceat. Qui enim de Graeco Latine vertit,
vel Graecum exemplar Latine imitari conatur, is, ut opinor,
operam dabit ut omnia sint quam levissima politissimaque;
singulis vocabulis elimandis mentem oculosque anxie intentos
habebit, non patietur quidquam restare asperi horridique: hic
enim, hic unicus locus est ubi artis peritiaeque suae det docu-
mentum. At cuius est inventi0, 15 elocutionem non quidem
negliget sed mente liberiore in ea versabitur; hoc enim ei
est primarium ut inventum suum ipsam referat naturam
quosque ille homines loquentes disputantesve inducit, ut veros
verorum hominum habeant mores ingeniumque atque moribus
illis ingenioque convenienter loquantur, hoc spectabit, in hoc
se exercebit de ceteris omnibus securior.*1ta oratio evadet
vitae quidem plenissima sed non anxie ad normam aliquam
grammaticam exacta atque directa; haud pauca 111 ea restabunt
horridiuscula, hiantia, discrepantia. Atque ex hoc genere ad-
modum multos naevos in ipsa hac parte Andriae observabimus,
non 11105 quidem qui dedecori ei sint sed qui nobis hoc per-

1) Minime hic negligendum quod in vita Terentii legitur de Terentio rabulam
recitante Caecilio et post paucos versus placente:

„Andriam quum aedilibus daret, iussus ante Caecilio recitare, ad coenantem
quum venisset, dictus est initium quidem fabulae, quod erat contemptiore vestitu
subsellio iuxta lectulum residens legisse: post paucos vero versus invitatus, ut
accumberet, coenasse una, deinde cetera percurrisse non sine magna Caecilii ad-
miratione.” ›Admirabatur autem senex poeta, magnae in theatro famae, felicem

adolescentis audaciam.

