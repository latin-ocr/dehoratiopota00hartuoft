 

129

quam diversa est ab inani illo verborum strepitu quo Qni-
diam aggreditur Horatius. Veram iram, verum odium, verum
contemptum quisque Propertii spirat versus, sed prae ceteris
ultimi (75 sqq.):

Sit tumulus lenae curto vetus amphora collo:

Urgeat hunc supra vis, caprifice, tua.
Quisquis amas, scabris hoc bustum caedito saxis,

Mixtaque cum saxis addite verba mala.

Non tamen hic Propertii et Cynthiae amoris finis: qui33 V„- ,Ῐ
vere unquam amavit perpetuo odisse non potest. Quae sedat ⁴ ' ¹

. et componit omnia mors etiam tristem odiique plenam poe'tae
mentem placavit. Mortua enim ei Cynthia e sepulchro sur-
rexisse, seque per somnum adiisse videtur: audit eam semet
ipsam defendentem, gravissimum perfidiae crimen a se remo-
ventem3 sed quid cetera persequor? Quae enim illius sit
carminis (V, 7) praestantia nemo unquam satis digne de-
monstrabit.

Multos ergo magnosque dolores Cynthiae amor poetae
affert: quot vero et quanta gaudia! Quam egregiis illa ver-
sibus celebrantur! Paucos afferam: sic e brevi conspectu
quantus ille fuerit artifex cognosci poterit. Suo enim exemplo
docet in vita hominum sic inter se mixtas esse secundas
adversasque res ut sine his illae esse non possint. Bona, si
nunquam malis interrumperentur, si continua eorum esset
series, vix sentirentur. Nullam rem suo pretio aestimamus,
nisi ubi eam amisimus, recuperatam demum vere totoque
pectore amamus; sic quae semel tristitiae causa fuit postea
mentem implet gaudio.

Saepe de puellae suae levitate queritur poe'ta, saepe illam

graviter ei exprobrat. Sed pace composita in hanc eam pec-
9

