201

tum celeberrimam illam inter Lydiam eiusque amatorem
altercationem (III, 9). Quod autem ad longiora attinet car-
mina, ibi, ut iam dixi, artem Horatianam praesertim in
brevibus sententiis cernimus et admiramur. -

Nam plerisque odis nil se nisi metricam spectasse exer-
citationem ipse frequenter Horatius profitetur. Utilissima ergo
res est illarum vitia, quorum quae essent genera supra
indicavi, quam accuratissime indagare et quam apertissime
agnoscere, idque tribus de causis.

Primum ita demum penitus sentire possumus quam pul-
chra nonnulla sint carmina ex eo genere ad quod Horatius
natus fuit factusque.

Deinde, ubi semel nobis constat poetam non semper aeque
felicem fuisse, quam inania sint nonnullorum commenta, qui
arcana quadam doctrina efficere conantur ut praeclara et
plus quam humanae sapientiae Horatii videantur omnia
intelligimus: iam enim eo perventum est ut ab uno altero-
que viro docto Pythagorica ratione Horatius explicetur et
commendetur.

Denique, id quod vel gravissimum est, sic audacibus abs-
tinere coniecturis discemus. Nam licet iam inter viros doctos
constet Horatii carmina talia fere ad nos pervenisse qualia
ille scripserit, tamen in dies novae proferuntur emendationes:
nolunt enim acquiescere critici in vocabulislocutionibusque ν
parum rectis. Me autem iudice inter nova illa conamina
unum tantum est quod certum sit, necessarium, nulli ob- „
noxium dubitationi: illam dico emendationem qua II, 18, pro, κ

Aequa tellus
Pauperi 'recluditur f
Regumque pueris

legitur: Regumque primis. Hac simul metri vitium -

