184

Mercurius et istud nepos Atlantis sive Atlantiades
metro est aptissimum. Ne in hac quidem re ego ullum
agnosco consensum quod uterque poeta adiectivum prae-
mittat: multo enim elegantius est versum Horatianum eum
Peerlkampio sic incidere

Mercuri facunde, nepos Atlantis

quam· Mercuri, facunde nepos Atlantis

et permagna est inter lectionem Peerlkampii et Ovidii verba:
„Clare nepos Atlantis’' discrepantia. Deinde, ubi Mercurii
sunt enumeranda erga homines merita, eloquentia, musica
ars, palaestra ab eo inventae taceri non possunt3 illas ergo
uterque nominat, neque tamen prorsus eodem modo. Nam
Horatius Mercurium homines formasse (i. e. erudiisse)

dicit v oce et m ore palaestrae (i. e. palaestra inventa),
Ovidius deum sic alloquitur :

Laete lyrae pulsu, nitida quoque laete palaestra.

In ceteris dei laudibus commemorandis multo maior est inter
Horatium et Ovidium differentia. Ille enim praeterea nuntii
eum fungi munere dicit, superis deorum et imis gratum eum
nominat, mortuorum umbras ab eo ad inferos duci dicit,
postremo, quod tamquam pannus praecedentibus adhaeret,
Priami mentionem facit 'dei tutela defensi. Ovidius eum
arbitrum deorum litigantium appellat et nuntium alatum.
Neque tamen tam graves mihi illae discrepantiae videntur
ut ideo rationem aliquam inter nostros locos intercedere
prorsus negem. Sed unam hio rem communem habent
poetae3 ea autem eiusmodi est ut — quod mirum possit
videri lectoribus —- propter unam illam Ovidio scribenti
Horatii carmen ante oculos fuisse credere haudquaquam pos-

 

