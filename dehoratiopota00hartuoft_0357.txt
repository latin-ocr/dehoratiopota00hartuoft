141

536 Fine genu vestem ritu succincta Dianae.
Priscum caecumque istud fine yeme vereor ut Ovidio vindicetur
noto illo Lucretiano: ’
Deinde voluptas est e suco fine palati.
Nam certe nihil insoliti hic Ovidius quaesivit.

588 sqq.

Quae (Atalante) quamquam Scythica non setius ire sagitta

Aonio visa est iuveni, tamen ille decorem

Miratur magis ; et cursus facit ille decorem.
Vulgo ipse editur, quod certe elegantius est, sed verisimilius
tamen mihi videtur totum istud ille colorem e praecedenti versu
ab oscitante librario esse repetitum et Ovidium aliud quid dedisse.

591 Aura refert ablata citis talaria plantis.
Egregie istud refert ablata motum talarium depingit: modo
auferuntur, modo referuntur. Kornius oracula loquitur cum edit:
Aura replet vibrata citis talaria plantis.

595 sq. Haud aliter, quam cum super atria velum
Candida purpureum simulatas inficit umbras.
Simulatae umbrae nullae sunt nisi quas artifex in tabula pingit3
quae velo fiunt sunt verissimae. Sed elegantissimum quod antea
vulgo edebatur:
Simul et dat et inficit umbras
et hoc quin ab Ovidio sit scriptum non dubito.

LIBER XI.

16 Infraeto Berecynthia tibia cornu.
Sic M, nisi quod supra r manu altera l scriptum est, et litera
c suppuncta, ut fiat id quod est in deterioribus inflato, Mihi
dubium non est quin hic poeta dederit

Inflexo Berecynthia tibia cornu

ut Fast. IV, 181: Protinus inflexo Berecynthia tibia cornu.

Cf. et: Non tuba directi, non aeris cornua flexi.
Ovidii est τὰ αὐτοὶ περὶ τῶν αὐτῶν λέγειν.

